AntennaPod està desenvolupat i mantingut per voluntaris individuals i no representat per cap entitat legal. La comunitat no necessita les vostres dades, de manera que l'aplicació i el lloc web estan dissenyats per complir totalment el GDPR. Continua llegint per obtenir més informació.

## Quines dades pot recopilar, emmagatzemar i processar l'aplicació AntennaPod

L'aplicació només registra les dades estrictament necessàries pel seu funcionament. Això inclou, per exemple, la llista de podcasts que seguiu, la configuració de l'aplicació i les dades d'autenticació proporcionades per a podcasts o serveis específics (com ara serveis de sincronització). L'aplicació no inclou cap biblioteca d'anuncis ni cap codi de seguiment (analítica) de tercers, com ara Google Analytics.

**Totes les dades proporcionades i creades quan utilitzeu l'aplicació AntennaPod s'emmagatzemen localment al vostre dispositiu. AntennaPod no envia ni carrega les vostres dades enlloc, excepte quan sigui estrictament necessari per al funcionament de l'aplicació.** Consulteu la segona secció següent per als casos en què les vostres dades es poden proporcionar a tercers.

L'únic cas en què es gestionen les vostres dades de tercers és quan feu servir un servei de sincronització si està activat a través de la configuració. En aquest cas, l'aplicació pot rebre subscripcions i esdeveniments de reproducció proporcionats pel servei.

## Permisos d'aplicacions

L'aplicació sol·licita els següents permisos d'Android rellevants per a la privadesa:

- Llegir/escriure des de/a l'emmagatzematge (Fotos/Multimèdia/Fitxers): El permís d'emmagatzematge s'utilitza per a obrir fitxers que no es descarreguen directament des de l'aplicació. També es pot utilitzar per a importar la configuració de l'aplicació o fitxers OPML. El permís només es demana si realitzeu una acció que requereix llegir des de l'emmagatzematge.

## Quines dades de l'aplicació poden recopilar, emmagatzemar i processar altres parts

- Amfitrions de podcasts: quan es proporcionen a la configuració del podcast, un amfitrió rebrà les dades d'autenticació que heu proporcionat. Qualsevol servidor web que proporcioni els canals de podcast pot recopilar dades addicionals, com ara la vostra adreça IP, el temps d'accés i el que s'està accedint. Això inclou els episodis que esteu baixant o en streaming. Consulteu les seves respectives polítiques de privadesa per obtenir més informació. Podeu veure l'URL d'un podcast obrint el podcast i prement la icona d'informació. AntennaPod no permet que els servidors remots estableixin galetes. Els servidors poden detectar el fet que esteu utilitzant AntennaPod i quina versió d'AntennaPod feu servir (HTTP User-Agent). Si hi ha diversos podcasts allotjats al mateix servidor, el servidor pot detectar la llista de podcasts als quals us heu subscrit i que estan allotjats en aquest servidor. Això pot passar si els editors utilitzen feedburner, podtrac o serveis similars per distribuir els seus canals.
- Serveis de descobriment i cerca: Quan s'obre la pàgina de descobriment a l'aplicació, s'envia una petició a Apple per a recollir els suggeriments de podcast. Ells poden desar la petició, incloent-hi el país (que per defecte és el país del dispositiu). Aquests suggeriments es poden desactivar escollint «off» al selector de regió. Quan s'utilitza la característica de cerca a AntennaPod, els serveis PodcastIndex.org, iTunes, fyyd i gpodder.net poden emmagatzemar la vostra petició, incloent els termes de cerca. Les peticions de cerca i descobriment inclouen les adreces IP, l'hora, el nom de l'aplicació «AntennaPod». Després de la subscripció, el feed es servirà des del servidor del podcast, cosa que significa que els serveis de cerca/descobriment ja no hi estaran involucrats.
- Serveis de sincronització: quan està activat a través de la configuració, AntennaPod sincronitza les vostres dades. Aquestes dades poden incloure credencials d'inici de sessió, podcasts subscrits, episodis escoltats, reproducció, pausa i accions preferides amb segells de data i hora i adreça IP. Per obtenir més informació, consulteu la política de privadesa del vostre proveïdor (p. ex., [política de privadesa de gpodder.net](https://gpodder.net/privacy) o la del vostre amfitrió de Nextcloud).
- Google: si heu activat la còpia de seguretat i restabliment a la configuració del vostre telèfon (`Configuració` → `Còpia de seguretat i restabliment` → `Còpia de seguretat de les meves dades`), heu de tenir en compte que el propi Android desarà periòdicament una còpia de les dades del vostre telèfon als servidors de Google. Aquesta còpia de seguretat conté informació privada, incloses les vostres contrasenyes de WiFi, missatges i historial de trucades. També pot incloure dades d'AntennaPod i d'altres aplicacions que utilitzeu. Els desenvolupadors d'AntennaPod no tenen accés a aquestes dades. Per obtenir més informació, consulteu [Política de privadesa de Google](https://policies.google.com).

## Quines dades es poden recopilar, emmagatzemar i processar dels serveis en línia d'AntennaPod

- El sistema de donació: AntennaPod utilitza Open Collective, ofert per Open Collective Inc (EUA) i Open Collective Europe ASBL (Bèlgica). Quan feu una donació, aquestes entitats tenen accés a determinades dades. Per obtenir més informació, consulteu [política de privadesa d'Open Collective](https://opencollective.com/privacypolicy).
- El lloc web: el lloc web d'AntennaPod està allotjat a través de les pàgines de GitHub. [Política de privadesa de GitHub](https://docs.github.com/en/github/site-policy/github-privacy-statement#github-pages) adverteix que "GitHub pot recopilar informació personal de l'usuari dels visitants del vostre lloc web de pàgines de GitHub , inclosos els registres de les adreces IP dels visitants, per complir amb les obligacions legals i per mantenir la seguretat i la integritat del lloc web i del servei". El lloc web no emmagatzema cap cookie a la vostra màquina, i no s'utilitza cap seguiment de tercers (analítica) ni altres serveis.
- El fòrum: el fòrum d'AntennaPod utilitza el programari Discourse, allotjat per l'equip principal. Si us plau, consulteu la [política de privadesa del fòrum](https://forum.antennapod.org/privacy) per a les dades en qüestió.

## A quines dades pot tenir accés l'equip central de l'AntennaPod

Els desenvolupadors d'AntennaPod **no** tenen accés a cap de la vostra informació, excepte quan vosaltres

- compartiu activament la informació de depuració (per correu electrònic mitjançant la funció "Informe d'error" o mitjançant la funcionalitat d'informe d'error d'Android de Google):
   - tipus de dispositiu
   - Versió d'Android
   - Versió d'AntennaPod
- Comparteix activament una ressenya a Google Play Store:
   - informació de perfil públic
   - Versió d'AntennaPod
   - tipus de dispositiu
   - idioma del dispositiu
   - Versió d'Android
- visiteu o participeu al nostre fòrum: tal com es descriu a la [política de privadesa del fòrum](https://forum.antennapod.org/privacy)
- Feu una contribució financera activament mitjançant Open Collective (tret que feu una contribució [d'incògnit](https://docs.opencollective.com/help/financial-contributors/payments#profile)):
   - informació del perfil públic (nom, empresa, descripció, imatge, Twitter, GitHub, lloc web)
   - Adreça de correu electrònic

## Actualitzacions d'aquesta Política de privadesa

Els desenvolupadors poden actualitzar aquesta política en el futur. És recomanable revisar la política periòdicament per detectar qualsevol canvi. Els canvis a aquesta Política de privadesa són efectius quan es realitzen en aquest document.

Aquesta política de privadesa es va actualitzar per última vegada el 2022-02-13. Si teniu preguntes, obre un problema a GitHub o al nostre fòrum.

{% if site.lang != 'en' %}

Aquesta política de privadesa està traduïda de l'anglès per ajudar-vos a entendre com tracta AntennaPod el tema. En cas de conflicte entre la versió original i la traduïda, prevaldrà l'anglès.

{% endif %}
