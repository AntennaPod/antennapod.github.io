Para asegurar a sustentabiliddae do ecosistema aberto de podcast, as persoas que os publican precisan financiamento a maiores da publicidade e que as merquen as plataformas. AntennaPod apoia varios xeitos polos que podes axudar a financiar aos podcasts:

* Apoiamos a etiqueta [funding](https://podcasting2.org/docs/podcast-namespace/tags/funding), permitindolle aos podcasts engadir ligazóns ás súas páxinas de pagamentos nas canles RSS: aprende [como usar esta etiqueta](https://podcasting2.org/docs/guides/how-to-use-the-funding-tag). Esta é a forma xenérica para que os programas obteñan axuda económica da súa audiencia.
* Se por calquera razón aínda non usas a etiqueta funding, podes igualmente incluír a información sobre como a túa audiencia pode axudarche na descrición dos episodios. Será visible polas persoas usuarias de AntennaPod, aínda que de xeito menos evidente. Por exemplo, se ofreces un nivel premium, as usuarias de AntennaPod poderán subscribirse ao podcast usando un URL personalizado da canle ou escribindo as credenciais de acceso que lles teñas enviado.
* No futuro tamén queremos axudar cos micropagamentos automáticos usando a etiqueta [value](https://podcasting2.org/docs/podcast-namespace/tags/value). Como é unha ferramenta complexa e as especificacións técnicas aínda se están a desenvolver, AntennaPod non a usará aínda a medio prazo, pero estamos a seguir con atención o seu desenvolvemento.
