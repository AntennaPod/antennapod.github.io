Por defecto, todos os podcasts actualízanse cun intervalo de 12 horas para recoller episodios novos. En `Axustes` » `Descargas` » `Actualizar Podcasts` podes cambiar o intervalo da comprobación ou desactivar as actualizacións automáticas.

Podes desactivar este proceso para podcasts individuais se a actualización xa non é necesaria. Podes usar isto, por exemplo, no caso dun podcast que xa non publica novos episodios. Outra alternativa é que podería haber un podcast que só escoitas moi de cando en vez. Podes axustar isto indo aos axustes do podcast e ao premer na icona da `Roda` cambiar o axuste `Manter actualizado`.

Cando desactivas este axuste non se actualizará automaticamente o podcast, nin cando inicias actualización desde as pantallas `Cola` ou `Episodios`. Podes actualizar o podcast manualmente para traer os novos episodios a AntennaPod.
