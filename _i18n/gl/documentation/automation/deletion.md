Por que se borran algúns episodios descargados?

AntennaPod ten varios mecanismos para asegurarse de que os podcasts descargados non enchen a memoria do teu teléfono. Se notas que se borran algúns episodios descargados, bota un ollo a estes dous axustes:

## Eliminar despois de reproducir

O borrado automático do episodio despois de escoitalo faise en `Axustes` » `Descargas` » `Borrado automático`. Ao activalo elimínanse os episodios unha vez remata a súa escoita (pero non cando se marca manualmente un episodio como 'reproducido').

## Eliminar antes da descarga automática

A eliminación automática antes de descargar faise en `Axustes` » `Descargas` » `Eliminación automática`. Se a descarga automática de episodios precisa espazo, este axuste eliminará episodios antigos que non están na cola nin marcados como favoritos. Podes establecer os criterios para a eliminación en función do seu estado (ex. non favorito, fóra da cola) ou o tempo que hai que se escoitou.
