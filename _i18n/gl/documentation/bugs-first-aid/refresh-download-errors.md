Recibes unha notificación dicindo que as descargas se completan con erros? Entón AntennaPod non pode refrescar o podcast ou descargar o arquivo de audio dende a pagina ou servidor do mesmo.

Problemas que soamente pasan cun ou algúns podcasts adoitan estar relacionados cos podcasts en se. Para confirmar se ese é o caso, podes seguir estes pasos:

1. Pulsa sobre a notificación para abrir o rexistro de descargas
1. Pulsa sobre a entrada de rexistro específica co erro
1. Mantén pulsada a URL que se mostra e cópiaa ou ábrea no teu navegador

Se a URL tampouco funciona no navegador, significa que non é un problema de AntennaPod. Se recibes a mensaxe de erro constantemente, é probable que o podcast fose movido, retirado da rede ou non estea configurado correctamente. Neste caso, ponche en contacto cos creadores do podcast (xa que isto non o podemos arranxar do noso lado).

A mensaxe de erro no rexistro de Descargas di "Fallo na conexión con [url]"? Entón probablemente significa que hai interferencias na túa rede. Se tes un bloqueador de anuncios, unha VPN, un portal intermedio, un mandatario, un gardián da privacidade, un servizo especial de DNS ou un control parental configurado no teu teléfono, proba a desactivalos.

Ves unha mensaxe de erro como "non está ben formado (token non válido)"? Entón, o editor estragou a túa canle (RSS). (Por exemplo, é posible que utilizasen un signo simple `&` en lugar de codificalo como `&amp;`). Ponche en contacto co editor directamente, xa que isto non o podemos arranxar do noso lado.

Se non podes localizar o problema, copia a mensaxe de erro a través do botón Copiar e compárteo [no noso foro](https://forum.antennapod.org/c/support/7). Nosa comunidade estará encantada de botar unha ollada para pescudar a causa exacta!
