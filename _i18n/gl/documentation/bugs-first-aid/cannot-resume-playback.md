En Android 13 e Android 14 non sempre é posible renovar a reprodución dende a pantalla de bloqueo ou a notificación multimedia. Isto ocorre especificamente se a reprodución estivo en pausa durante un tempo.

Actualmente non está claro por que se produce este problema. Comprobamos que o mesmo problema afecta a outras aplicacións, incluídas as de Google. Sospeitamos, por tanto, que se trata dun problema de Android.

## Solución alternativa

Para poder retomar a reprodución, podes engadir a chamada 'tesela' AntennaPod no teu dispositivo. As teselas son esencialmente os botóns que ves cando tiras cara abaixo dende a parte superior da pantalla. Probablemente coñezas a tesela *Internet* ou *Lanterna*. A tesela AntennaPod permíteche reproducir e deter a reprodución, mesmo se a reprodución estivo en pausa durante un tempo.

Para engadir o mosaico AntennaPod:

1. **Tira dúas veces** cara abaixo desde a parte superior da pantalla para abrir os Axustes Rápidos. Podería haber unha tesela dun Centro de Control equivalente que contén multimedia nalgunhas versións de Android (ex, Samsung One UI ou Xiaomi MIUI), comproba os axustes do dispositivo se o comportamento é diferente
1. **Toca na icona de lapis** na sección da tesela para editar as teselas
1. Desprázate cara abaixo na lista de teselas, **preme sobre a tesela AntennaPod e desprázaa** cara arriba na lista de teselas activas
1. Toca a **frecha atrás** ou **gardar** para saír da edición da tesela
