AntennaPod é un reprodutor de podcast, completamente libre e que respecta a túa privacidade. Está creado por persoas voluntarias de todo o mundo sen ningún interese comercial. Xuntas colaboramos nun ecosistema de podcasts aberto, para que poidas desfrutar dos mellores contidos en audio da web.

## Simple, pero cheo de ferramentas

Hai moitas cousas interesantes que facer neste mundo, e tamén moito do que preocuparse. Así, non queres perder o tempo aprendendo a usar as cousas. Ao contrario, queres saber como atopar e escoitar os contidos do teu interese o antes posible. E queres poder organizalos, reproducir máis rápido ou máis lento e automatizar a descarga ou eliminación. Por eso queremos que AntennaPod sexa simple no seu uso e ao mesmo tempo che permita controlar a túa experiencia de escoita.

Así as cousas, somos conscientes de que cada opción que engadimos significa unha nova elección a facer, e por tanto forzamos á persoa usuaria a tomar unha decisión. (Aquí tes un bo [artigo nun blog sobre porque as desenvolvedoras non deberían tomar isto á lixeira](http://neugierig.org/software/blog/2018/07/options.html). Prometemos facelo o mellor posible. Porque - xa pensaches o que vas cear hoxe?

Ao mesmo tempo: non te preocupes. Estamos abertas a novas funcións, opcións e preferencias. Así o fixemos introducindoas por petición popular, especialmente cando proporcionan máis flexibilidade ás usuarias. Por tanto se tes unha idea ou petición, non dubides [compartila no noso foro](https://forum.antennapod.org/c/feature-request)!

## Código Aberto e sen publicidade

Ao igual que outros softwares excelentes como Firefox ou Signal, AntennaPod é código aberto. Isto significa que calquera pode ler e contribuír ao código co que funciona. AntennaPod tamén está dispoñible en [na tenda F-Droid](https://www.f-droid.org/packages/de.danoeh.antennapod/), o repositorio de aplicacións libre e respectuosas da privacidade.

Deste xeito tes a certeza (ou podes comprobalo) que non hai recollida de datos ocultos, e como AntennaPod fano persoas voluntarias, non precisamos anunciantes que te amolen mentras utilizas a aplicación.

## Manter aberto o ecosistema de podcasts

Avogamos por un ecosistema de podcasts aberto. Un ecosistema que

* promova a libre expresión,
* favoreza o traballo creativo das podcasters,
* gañe audiencia de oíntes por contido inaccesible en [plataformas pechadas](https://en.wikipedia.org/wiki/Closed_platform), e
* permite ás usuarias usar e cambiar entre diferentes aplicacións sen estar [atrapadas polos fabricantes](https://en.wikipedia.org/wiki/Vendor_lock-in).

Na práctica isto siginifica que podes subscribirte a calquera canle RSS accesible, que facilitamos que poidas colaborar (financieiramente) con podcasters, e que poidas sincronizar, importar e exportar os teus datos.

## Escoitámoste: comunidade e accesibilidade

AntennaPod pon os contidos na túa orella, pero nós tamén queremos escoitar a túa opinión! A Comunidade está aberta a escoitar a túa opinión e experiencia. Como seres humanos podemos discrepar, pero con respecto. Facémolo o mellor que sabemos intentando crear unha app amigable para todo o mundo. Por isto é posible agochar as suxestións automáticas e é doado navegar pola app usando TallBack.

## Desde 2011: AntennaPod actualmente

As [primeiras liñas do código](https://github.com/AntennaPod/AntennaPod/commit/c9283f09dced6f156e13675ef4c13ebeb20cb9e5) de AntennaPod publicounas Daniel Oeh en 2011, o creador orixinal de AntennaPod. Desde entón a app seguiu mellorando e a nosa comunidade medrou.

Hoxe, AntennaPod une a unha gran comunidade de persoas seareiras dos podcast e entusiastas do software de código aberto. A app está instalada en máis de 180.000 dispositivos activos (un teléfono ou tableta que foi acendido polo menos unha vez nos últimos 30 días) dende Google play. E sospeitamos que moitos miles máis instalaron a app dende F-Droid, o repositorio de aplicacións respectuoso coa privacidade.

Todo o proxecto está mantido por un grupo variable de voluntarias repartidas por todo o mundo. Non existe unha organización detrás deste colectivo. Hai unhas tres persoas que contribúen de xeito regular ao código, e [moitas máis](https://github.com/AntennaPod/AntennaPod/graphs/contributors) con colaboracións puntuais. No foro somos unhas 190 persoas e cada mes hai máis de 300 visitantes. Actualmente o proxecto está liderado por @ByteHamster e @Keunes.

Dámosche a benvida como persoa usuaria. Se tes preguntas estás convidada a participar no noso [foro](https://forum.antennapod.org). A comunidade estará encantada de axudarche. Mira tamén os xeitos en que podes [colaborar](/contribute/) se queres aportar a este proxecto tan abraiante!
