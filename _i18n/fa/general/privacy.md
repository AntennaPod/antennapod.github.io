آنتناپاد به‌دست داوطلبان انفرادی توسعه یافته و نگه‌داری می‌شود و هیچ نهاد قانونی آن را نمایندگی نمی‌کند. اجتماع ما به داده‌های شما نیازی ندارد، پس کاره و وبگاه کاملاً با GDPR هم‌خوان طراحی شده‌اند. ادامه را بخوانید تا بیشتر بدانید.

## کاره آنتناپاد چه داده‌هایی ممکن است گردآوری، نگه‌داری یا پردازش کند

کاره تنها داده‌های کاملاً ضروری برای کارکردن‌اش را ثبت می‌کند. برای نمونه، فهرست پادپخش‌هایی که دنبال می‌کنید، تنظیمات کاره، و داده‌های احراز هویت برای پادپخش‌ها یا خدمات خاص (مانند خدمات همگام‌سازی). کاره هیچ کتابخانه آگهی یا کد ردیابی سوم‌شخص (مانند گوگل آنالیتیکس) ندارد.

**همه داده‌های فراهم‌شده و ساخته‌شده هنگام کاربری کاره آنتناپاد به‌صورت محلی روی دستگاه‌تان نگه‌داری می‌شوند. آنتناپاد داده‌هایتان را به جایی نمی‌فرستد یا بارگذاری نمی‌کند، مگر جایی که برای کارکرد کاره کاملاً ضروری باشد.** لطفاً بخش دوم بعدی را برای مواردی که داده‌هایتان ممکن است به سوم‌شخص‌ها داده شود، ببینید.

تنها موردی که داده‌هایتان از سوم‌شخص‌ها پردازش می‌شود، هنگام به‌کارگیری خدمت همگام‌سازی است، اگر در تنظیمات روشن شده باشد. در این حالت، کاره ممکن است اشتراک‌ها و وضعیت پخش ارائه‌شده به‌دست خدمت(سرویس) را دریافت کند.

## اجازه‌های کاره

کاره اجازه‌های اندرویدی مربوط به حریم خصوصی زیر را درخواست می‌کند:

- خواندن/نوشتن در حافظه (تصاویر/رسانه‌ها/پرونده‌ها): اجازه حافظه برای باز کردن پرونده‌هایی که مستقیم در کاره بارگیری نشده‌اند، به‌کار می‌رود. همچنین می‌تواند برای وارد کردن تنظیمات کاره یا پرونده‌های OPML استفاده شود. این اجازه تنها وقتی درخواست می‌شود که کنشی نیاز به خواندن از حافظه داشته باشد.

## سوم‌شخص‌ها چه داده‌هایی از کاره ممکن است گردآوری، نگه‌داری یا پردازش کنند

- میزبان‌های پادپخش: وقتی در تنظیمات پادپخش داده شده، میزبان داده‌های احراز هویتی که شما فراهم کرده‌اید را دریافت می‌کند. هر کارگزار وب که خوراک پادپخش را فراهم کند، ممکن است داده‌های افزوده‌ای مانند نشانی آی‌پی، زمان دسترسی و آنچه دسترسی شده را گردآوری کند. این دارای قسمت‌هایی است که بارگیری یا پخش می‌کنید. لطفاً برای جزئیات بیشتر به سیاست‌های حریم خصوصی آن‌ها مراجعه کنید. می‌توانید نشانی وب پادپخش را با باز کردن پادپخش و زدن نماد اطلاعات ببینید. آنتناپاد به کارگزارهای راه‌دور اجازه تنظیم کوکی نمی‌دهد. کارگزارها می‌توانند تشخیص دهند که شما از آنتناپاد و کدام نگارش آن استفاده می‌کنید (HTTP User-Agent). اگر چند پادپخش روی یک کارگزار میزبانی شوند، کارگزار می‌تواند فهرست پادپخش‌هایی که مشترک شده‌اید و روی آن کارگزار هستند را تشخیص دهد. این زمانی ممکن است رخ دهد که ناشران از feedburner، podtrac یا خدمات مشابه برای پخش خوراکشان استفاده کنند.
- خدمات کاوش و جستجو: هنگام باز کردن صفحه کاوش در کاره، درخواستی به اپل برای گردآوری پیشنهادهای پادپخش فرستاده می‌شود. آن‌ها ممکن است جستجو را، دارای کشور (که به‌صورت پیش‌فرض کشور افزاره است)، نگه‌دارند. این پیشنهادها با گزیدن «خاموش» در گزیننده منطقه خاموش می‌شوند. هنگام استفاده از ویژگی جستجو در آنتناپاد، خدمات PodcastIndex.org، Apple Podcasts و fyyd ممکن است پرس‌وجوی شما، دارای واژه‌های جستجو، را ذخیره کنند. پرس‌وجوهای کاوش و جستجو همچنین دارای نشانی آی‌پی، زمان، و نام کاره «آنتناپاد» هستند. پس از اشتراک، خوراک از میزبان پادپخش ارائه می‌شود، یعنی خدمت کاوش/جستجو دیگر درگیر نیست.
- خدمات همگام‌سازی: وقتی از تنظیمات روشن شود، آنتناپاد داده‌هایتان را همگام می‌کند. این داده‌ها ممکن است دارای اعتبارنامه ورود، پادپخش‌های مشترک‌شده، قسمت‌های شنیده‌شده، کنش‌های پخش، توقف و برگزیدن با مهر زمان و تاریخ و نشانی آی‌پی باشد. برای اطلاعات بیشتر، سیاست حریم خصوصی فراهم‌کننده‌تان را ببینید.
- گوگل: اگر در تنظیمات تلفن‌تان پشتیبان‌گیری و بازنشانی را روشن کرده باشید (`تنظیمات` » `پشتیبان‌گیری و بازنشانی` » `پشتیبان‌گیری از داده‌هایم`)، باید بدانید که اندروید به‌صورت دوره‌ای رونوشتی از داده‌های تلفن‌تان را در کارگزارهای گوگل نگه‌داری می‌کند. این پشتیبان دارای اطلاعات خصوصی، از جمله گذرواژه‌های وای‌فای، پیام‌ها و تاریخچه تماس است. همچنین ممکن است دارای داده‌های آنتناپاد و دیگر کاره‌هایی که با آنها کار می‌کنید باشد. توسعه‌دهندگان آنتناپاد به این داده‌ها دسترسی ندارند. برای اطلاعات بیشتر، [سیاست حریم خصوصی گوگل](https://policies.google.com) را ببینید.

## چه داده‌هایی از خدمات برخط آنتناپاد ممکن است گردآوری، نگه‌داری یا پردازش شوند

- سامانه کمک مالی: آنتناپاد از Open Collective، ارائه‌شده به‌دست Open Collective Inc (آمریکا) و Open Collective Europe ASBL (بلژیک)، استفاده می‌کند. وقتی کمک مالی می‌کنید، این نهادها به برخی داده‌ها دسترسی می‌یابند. برای اطلاعات بیشتر، [سیاست حریم خصوصی Open Collective](https://opencollective.com/privacypolicy) را ببینید.
- وبگاه: وبگاه آنتناپاد درGitHub Pages میزبانی می‌شود. [سیاست حریم خصوصی گیت‌هاب](https://docs.github.com/en/github/site-policy/github-privacy-statement#github-pages) اعلام می‌کند که «گیت‌هاب ممکن است اطلاعات شخصی بازدیدکنندگان وبگاه GitHub Pages، از مانند گزارش‌های نشانی‌های آی‌پی بازدیدکنندگان، برای رعایت تعهدات قانونی و نگه‌داری امنیت و یکپارچگی وبگاه و خدمت گردآوری کند.» وبگاه هیچ کوکی‌ای روی دستگاه‌تان ذخیره نمی‌کند، و هیچ ردیابی سوم‌شخص (تحلیل) یا خدمات دیگر استفاده نمی‌شود.
- انجمن: انجمن آنتناپاد از نرم‌افزار دیس‌کورس استفاده می‌کند، که به‌دست گروه مرکزی میزبانی می‌شود. لطفاً [سیاست حریم خصوصی انجمن](https://forum.antennapod.org/privacy) را برای داده‌های مربوطه ببینید.

## گروه مرکزی آنتناپاد به چه داده‌هایی ممکن است دسترسی داشته باشد

توسعه‌دهندگان آنتناپاد به **هیچ‌یک** از داده‌های شما دسترسی ندارند، مگر وقتی که شما

- اطلاعات اشکال‌زدایی را فعالانه هم‌رسانی کنید (چه از طریق رایانامه با دکمه «گزارش خرابی»، یا از طریق گزارش خرابی اندروید گوگل):
   - گونه دستگاه
   - نگارش اندروید
   - نگارش آنتناپاد
- بازبینی‌ای را فعالانه در فروشگاه گوگل‌پلی هم‌رسانی کنید:
   - داده‌های نمایه عمومی
   - نگارش آنتناپاد
   - گونه دستگاه
   - زبان دستگاه
   - نگارش اندروید
- از انجمن ما بازدید یا در آن مشارکت کنید: همان‌طور که در [سیاست حریم خصوصی انجمن](https://forum.antennapod.org/privacy) شرح داده شده
- کمک مالی فعالانه‌ای از طریق Open Collective کنید (مگر اینکه به‌صورت [مهمان ناشناس](https://docs.opencollective.com/help/financial-contributors/payments#contributing-as-a-guest) یا [ناشناخته](https://docs.opencollective.com/help/financial-contributors/payments#select-a-contributor) کمک کنید):
   - داده‌های نمایه عمومی (نام، شرکت، شرح، تصویر، توییتر، گیت‌هاب، وبگاه)
   - نشانی رایانامه

## به‌روزرسانی‌های این سیاست حریم خصوصی

توسعه‌دهندگان ممکن است این سیاست را در آینده به‌روزرسانی کنند. پیشنهاد می‌شود این سیاست را به‌صورت دوره‌ای برای هرگونه تغییر بررسی کنید. تغییرات این سیاست حریم خصوصی هنگامی که در این سند پیاده شوند، اجرایی می‌شوند.

این سیاست حریم خصوصی آخرین‌بار در ۲۰۲۴-۰۷-۱۳ به‌روزرسانی شد. اگر پرسشی دارید، موضوعی در گیت‌هاب یا انجمن ما باز کنید.

{% if site.lang != 'en' %}

این سیاست حریم خصوصی از انگلیسی ترجمه شده تا به شما کمک کند درک کنید آنتناپاد چگونه با این موضوع برخورد می‌کند. در صورت ناسازگاری نسخه اصلی و ترجمه‌شده، نسخه انگلیسی اولویت دارد.

{% endif %}
