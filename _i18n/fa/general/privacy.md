آنتناپاد به‌دست داوطلبان انفرادی توسعه یافته و نگه‌داری می‌شود و هیچ نهاد قانونی‌ای نمایندگیش نمی‌کند. این اجتماع علاقه‌ای به داده‌هایتان نداشته و کاره و پایگاه وب کاملاً همخوان با GDPR طرّاحی شده‌اند. برای دانستن بیش‌تر به خواندن ادامه دهید.

## این کاره

### داده‌هایی که کاره آنتناپاد ممکن است گردآوری، نگه‌داری یا پردازش کند

کاره تنها داده‌های کاملاً ضروری برای کارکردش را ثبت می‌کند. برای نمونه، سیاههٔ پادپخش‌هایی که دنبال می‌کنید، تنظیمات کاره، و داده‌های هویت‌سنجی پادپخش‌ها یا خدمات خاص (مانند خدمات همگام سازی). کاره هیچ کتابخانهٔ تبلیغاتی یا کد ردیابی سوم‌شخص (مانند آنالیتیکس گوگل) ندارد.

**تمامی داده‌های فراهم شده و ایجاد شده هنگام استفاده از کارهٔ آنتناپاد به‌صورت محلی روی افزاره‌تان نگه‌داری می‌شوند. آنتناپاد داده‌هایتان را به جایی نفرستاده یا بار نمی‌گذارد، مگر جایی که کاملاً برای کارکرد کاره ضروری ببوده یا خدتان فعّالانه اطّلاعات اشکال‌زدایی را برایمان بفرستید.** بخش بعدی مواردی را که داده‌هایتان ممکن است به سوم‌شخص‌ها برسد توضیح می‌دهد. در صورت علاقه می‌توانید [اجازه‌های کاره](/documentation/general/app-permissions) را در مستندات ببینید.

هنگام هم‌رسانی اطلاعات اشکال‌زدایی (چه از طریق رایانامه با `گزارش خرابی` یا از طریق گزارش خرابی اندروید گوگل) داده‌های زیر پردازش می‌شوند:

- گونه دستگاه
- نگارش اندروید
- نگارش آنتناپاد

تنها موردی که داده‌هایتان *از* سوم‌شخص‌ها پردازش می‌شود، هنگام به‌کارگیری خدمت همگام‌سازی است، اگر در تنظیمات روشن شده باشد. در این حالت، کاره ممکن است اشتراک‌ها و وضعیت پخش ارائه‌شده به‌دست خدمت(سرویس) را دریافت کند.

### داده‌هایی که سوم‌شخص‌ها ممکن است گردآوری، نگه‌داری یا پردازش کنند

#### میزبان‌های پادپخش

- وقتی در تنظیمات پادپخش داده شده، میزبان داده‌های احراز هویتی که شما فراهم کرده‌اید را دریافت می‌کند.
- ممکن است کارسازهای وبی که خوراک‌های پادپخش را فراهم می‌کنند داده‌هایی چون نشانی آی‌پی، زمان دسترسی و آنچه دسترسی شده را گردآوری کنند. این داده‌ها دارای قسمت‌هایی است که بارگیری یا پخش می‌کنید. لطفاً‌ برای جزییات به ساست‌های محرمانگی خودشان مراجعه کنید. نشانی وب پادپخش را می‌توان با گشودنش و زدن نقشک اطّلاعات دید. آنتاپاد می‌گذارد کارسازها کلوچک‌هایی را تنظیم کنند؛ ولی در هر بار آغاز دوبارهٔ کاره پاکشان می‌کند. کارسازهای وب تنها به کلوچک‌هایی که ودشان تنظیم کرده باشند دسترسی خواهند داشت. اگر جندین پادپخش روی یک کارساز میزبانی شده باشند کارساز می‌تواند دریابد که مشترک کدام پادپخش‌های رویش هستید. این مورد زمانی رخ می‌دهد که ناشران برای توزیع خوراک‌هایشان از خدمت‌هایی چون فیدبرنر، پادترک یا مشابه آن‌ها استفاده کنند.
- کارگزارها می‌توانند تشخیص دهند که شما از آنتناپاد و کدام نگارش آن استفاده می‌کنید (از طریق HTTP User-Agent).

#### خدمات کاوش و جستجو

- هنگام گشودن صفحهٔ کاوش در کاره، درخواستی برای گردآوری پیشنهادهای پادپخش به اپل فرستاده می‌شود. ممکن است اپل درخواست را (چون نشانی آی‌پی و ناخیهٔ گزیده که به‌صورت پیش‌فرض کشور دستگاه است) ذخیره کنند. این پیشنهادها یم‌توانند از طریق فهرست بالای صفحهٔ کاوش خاموش شوند. در ارائه اف‌دروید باید پیش از دریافت پیشنهادهای اپل، فعّالانه رضایت دهید.
- هنگام استفاده از ویژگی جستجو در آنتناپاد، خدمات PodcastIndex.org ([سیاست حریم خصوصی](https://github.com/Podcastindex-org/legal/blob/main/PrivacyPolicy.md))، Apple Podcasts ([سیاست حریم خصوصی](https://www.apple.com/legal/privacy/en-ww/)) و fyyd ([سیاست حریم خصوصی](https://fyyd.de/privacy)) ممکن است پرس‌وجوی شما، شامل واژه‌های جستجو، را ذخیره کنند.
- پرس‌وجوهای جست‌وجو و کاوش نیز نشانی آی‌پی، زمان، و نام کارهٔ‌ «AntennaPod» را دارند. پس از اشتراک، خوراک از میزبان پادپخش ارائه می‌شود، یعنی خدمت کاوش و جست‌وجو دیگر درگیر نیست.

#### خدمات همگام سازی و پشتیبان گیری

- آنتناپاد داده‌هایتان را در صورت به کار انداختن از تنظیمات هم‌گام می‌کند. این داده‌ها می‌تواند شامل اعتبارهای ورود، پادپخش‌های مشترک، قسمت‌های شنیده، کنش‌های پخش و مکث با برچسب زمانی و نشانی آی‌پیتان باشد. برای اطّلاعات بیش‌تر سیاست محرمانگی فراهمگر هم‌گام سازیتان را ببینید.
- اگر پشتیبان‌ها روی تلفنتان به کار افتاده باشند (`تنظیمات` » `پشتیبان و بازنشانی` » `پشتیبان گیری از داده‌هایم`) اندروید به صورت دوره‌ای رونوشتی از داده‌های تلفنتان روی کارسازهای گوگل خواهد گرفت. این پشتیبان اطّلاعاتی خصوصی جون گذرواژه‌های وای‌فای، تاریخچهٔ تماس و پیام‌هایتان دارد. ممکن است داده‌هایی از آنتاپاد و دیگر کاره‌هایی که استفاده می‌کنید نیز داشته باشد. توسعه‌دهندگان آنتاپاد به این داده‌ها دسترسی ندارد. برای اطّلاعات بیش‌تر [سیاست محرمانگی گوگل](https://policies.google.com) را ببینید.

#### سازندگان افزاره و سیستم‌عامل

اگر [هم‌رسانی استفاده و تشخیص](https://support.google.com/accounts/answer/6078260) با گوگل را روشن کرده باشید و از قابلیت گزارش‌دهی اندروید هنگام خرابی یا پاسخ‌ندادن آنتناپاد استفاده کنید، داده‌های مرتبط به گوگل فرستاده می‌شود. برای اطلاعات بیشتر، [سیاست حریم خصوصی گوگل](https://policies.google.com) را ببینید.

## خدمات برخط

### داده‌ها از خدمات میزبانی‌شده توسط گروه

- **انجمن**: انجمن آنتناپاد از نرم‌افزار دیس‌کورس استفاده می‌کند، که به‌دست گروه مرکزی میزبانی می‌شود. لطفاً [سیاست حریم خصوصی انجمن](https://forum.antennapod.org/privacy) را برای داده‌های مربوط ببینید.

### داده‌ها از خدمات میزبانی‌شده توسط دیگران

#### سامانه کمک مالی

آنتناپاد از Open Collective، ارائه‌شده به‌دست Open Collective Inc (آمریکا) و Open Collective Europe ASBL (بلژیک)، استفاده می‌کند. وقتی کمک مالی می‌کنید، داده‌های شما به میرود به:

- این نهادها - برای اطلاعات بیشتر، [سیاست حریم خصوصی Open Collective Inc.](https://opencollective.com/privacypolicy) را ببینید
- اگر به صورت [مهمان ناشناس](https://docs.opencollective.com/help/financial-contributors/payments#contributing-as-a-guest) یا کاربر [مخفی شده](https://docs.opencollective.com/help/financial-contributors/payments#select-a-contributor) کمک نکنید گروه آنتناپاد (گرچه آن‌ها را استخراح نخواهد کرد) به موارد زیر دسترسی خواهد داشت:
   - داده‌های نمایه عمومی (نام، شرکت، شرح، تصویر، توییتر، گیت‌هاب، وبگاه)
   - نشانی رایانامه

#### پایگاه وب

وبگاه آنتناپاد از طریق GitHub Pages میزبانی می‌شود.

- هنگام بازدید از وبگاه ما، با GitHub, Inc. یا GitHub B.V. در تعامل هستید - برای داده‌هایی که گردآوری و پردازش می‌کنند، [سیاست حریم خصوصی آن‌ها](https://docs.github.com/en/site-policy/privacy-policies/github-general-privacy-statement) را ببینید.
- پاگیاه وب هیچ کلوچکی تنظیم نمی‌کند و ردیابی، تحلیل یا هر خدمت دیگر سوم‌شخصی ندارد. صفحهٔ «ترجمه» در بخش «مشارکت» نموداری تعبیه شده داشته که از کارسازهای وب‌لیت گرفته می‌شود. ([سیاست محرمانگی](https://weblate.org/en-gb/privacy/)).

#### پلی گوگل

هنگامی که فعالانه در فروشگاه گوگل‌پلی بازبینی می‌گذارید، گروه آنتناپاد به داده‌های نمایه عمومی شما دسترسی می‌یابد و ممکن است موارد زیر را در هر خدمت برخط استفاده‌شده توسط گروه (مانند گیت‌هاب یا انجمن) استخراج و ذخیره کند:

- متن بازبینی
- نگارش آنتناپاد
- گونه دستگاه
- زبان افزاره
- نگارش اندروید

#### وب‌لیت

هنگامی که به ترجمه‌های آنتناپاد کمک می‌کنید:

- با خدمت میزبانی‌شده Weblate s.r.o. در تعامل هستید - برای داده‌هایی که گردآوری و پردازش می‌کنند، [سیاست حریم خصوصی آن‌ها](https://weblate.org/en-gb/privacy/) را ببینید.
- گروه آنتناپاد به موارد زیر دسترسی دارد:
   - «نام کاربری»، «نام کامل» و «رایانامهٔ حساب» که در [نماگرتان](https://hosted.weblate.org/accounts/profile/#account) تنظیم شده‌اند
   - زمان پیوستن به پروژه و [آمار دقیق](https://docs.weblate.org/en/latest/devel/reporting.html#stats) درباره مشارکت‌هایتان، همچنین [زبان‌هایی](https://docs.weblate.org/en/latest/devel/reporting.html#credits) که به آن‌ها کمک می‌کنید و تاریخ و برچسب‌های زمانی مشارکت‌هایتان.

#### گیت

هنگامی که از طریق گیت به کدهای آنتناپاد کمک می‌کنید، با GitHub, Inc. یا GitHub B.V. در تعامل هستید - برای داده‌هایی که گردآوری و پردازش می‌کنند، [سیاست حریم خصوصی آن‌ها](https://docs.github.com/en/site-policy/privacy-policies/github-general-privacy-statement) را ببینید.

## به‌روزرسانی‌های این سیاست محرمانگی

توسعه‌دهندگان ممکن است این سیاست را در آینده به‌روزرسانی کنند. پیشنهاد می‌شود این سیاست را به‌صورت دوره‌ای برای هرگونه تغییر بررسی کنید. تغییرات این سیاست حریم خصوصی هنگامی که در این سند پیاده شوند، اجرایی می‌شوند.

این سیاست محرمانگی آخرین‌بار در ۱۷/۰۸/۲۰۲۵ به‌روز شد. اگر پرسشی دارید، موضوعی در گیت‌هاب یا انجمنمان بگشایید.

{% if site.lang != 'en' %}

این سیاست محرمانگی از انگلیسی ترجمه شده تا در درک چگونگی مدیریت محرمانگی به دست آنتاپاد یاریتان کند. در صورت ناسازگاری با نگارش اصلی، متن انگلیسی اولویت دارد.

{% endif %}
