به طور پیش‌گزیده همهٔ پادپخش‌ها هر ۱۲ ساعت به‌روز شده تا قسمت‌های جدید گرفته شوند. می‌توانید از `تنظیمات` » `شبکه` » `به‌روزرسانی پادپخش‌ها` دورهٔ زمانی را تنظیم کرده یا به‌روز رسانی خودکار را خاموش کنید.

می‌توانید این فرآیند را برای پادپخش‌های خاص خاموش کنید اگر تازه‌سازی آن‌ها لازم نباشد. مثلاً، اگر پادپخشی دیگر قسمت جدید منتشر نکند یا فقط گاهی به آن گوش دهید. این را می‌توانید با رفتن به پادپخش، زدن روی نماد «چرخ‌دنده» و تغییر تنظیم `به‌روز نگه داشتن` انجام دهید.

با خاموش کردن این تنظیم، پادپخش هنگام به‌روزرسانی خودکار یا دستی از صف یا صفحه قسمت‌ها به‌روز نمی‌شود. همچنان می‌توانید آن پادپخش را به‌صورت دستی به‌روز کنید تا قسمت‌های جدید به آنتناپاد اضافه شوند، اما این قسمت‌ها در زبانه «جدید» صفحه قسمت‌ها نمایش داده نمی‌شوند.
