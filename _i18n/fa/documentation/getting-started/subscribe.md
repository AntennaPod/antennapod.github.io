اولین کاری که پس از بارگیری یک برنامه پادپخش می‌خواهید انجام دهید، اشتراک در یک پادپخش است.

## اشتراک کردن

کشو را با کشیدن از سمت چپ یا زدن روی نماد همبرگری `☰` در گوشه بالا سمت چپ باز کنید. به `+ افزودن پادپخش` بروید. حالا می‌توانید جستجو کنید، پیشنهادها را مرور کنید یا پادپخشی را با نشانی RSS آن بیافزایید.

جایگزین روش بالا، می‌توانید یک پرونده OPML وارد کنید یا فقط پایگاه داده‌های Apple Podcasts، gpodder.net، fyyd یا Podcast Index را به‌ترتیب بررسی کنید. وارد کردن خوراک‌های RSS یا Atom، یا طرح‌های URL مثل `pcast://` و `itpc://`، نیز کار خواهد کرد.

## اشتراک در خدمات شخص ثالث

سوالاتی درباره پشتیبانی از سکوهایی مانند SoundCloud، Mixcloud و مشابه آن‌ها دریافت کردیم. اگرچه داشتن ویژگی‌ای برای چسباندن/باز کردن URL‌های کانال در آنتناپاد ممکن است جذاب باشد، [تصمیم گرفته شده](https://github.com/AntennaPod/AntennaPod/issues/1297) که این ویژگی پیاده‌سازی نشود. چنین سکوهایی ممکن است بیایند و بروند، در حالی که پیاده‌سازی این ویژگی برای داوطلبان ما کار زیادی می‌طلبد. اگر توسعه‌دهنده هستید، البته که خوشحال می‌شویم درباره پیشنهادی که مایل به پیاده‌سازی آن هستید گفتگو کنید.

### SoundCloud

SoundCloud به [تولیدکنندگان اجازه می‌دهد پادپخش‌هایی](https://help.soundcloud.com/hc/en-us/articles/115003451347-Adding-tracks-to-your-RSS-feed) از محتوای خود به‌راحتی ایجاد کنند. باید با آن‌ها تماس بگیرید، صفحه راهنمای SoundCloud (که در بالا پیوند شده) را هم‌رسانی کنید و بپرسید آیا میخواهند آن را تنظیم کنند یا خیر.

### Mixcloud

متأسفانه Mixcloud این گزینه را به تولیدکنندگان محتوا نمی‌دهد. مانند همیشه، کسی در جامعه پادپخش راه‌حلی فراهم کرده است. باید [گزینه‌ها](https://www.openparenthesis.org/2015/01/05/mixcloud-to-rss-with-enclosures) را که در این فرسته بیان شده‌اند، بررسی کنید.

### YouTube

یوتیوب به شما اجازه می‌دهد در خوراک یک کانال اشتراک کنید، اما:

- آنتناپاد نمی‌تواند ویدیوها را به‌صورت خودکار بارگیری کند، چون YouTube این اجازه را نمی‌دهد. نمایش تبلیغات مدل کسب‌وکار آن‌هاست، به هر حال.
- تصویری مرتبط با اشتراک شما نخواهید داشت، چون یوتیوب آن را در خوراک‌ها قرار نمی‌دهد.

اما این راهی برای دریافت آگاه‌ساز درباره قسمت‌های جدید است. کافی است URL کاربر/کانال (`https://www.youtube.com/user/USERNAME` یا `https://www.youtube.com/channel/CHANNEL_ID`) را در آنتناپاد بیافزایید. باید پنجره‌ای با گزینه «RSS» به شما نمایش داده شود؛ روی آن بزنید تا خوراک افزوده شود. اگر این‌طور که گفته شد کار نکرد، `https://www.youtube.com/feeds/videos.xml?channel_id=<CHANNEL_ID>` را به آنتناپاد بیافزایید. می‌توانید شناسه کانال را در URL کانال پیدا کنید. اگر کانالی که می‌خواهید در آن اشتراک کنید حساب کاربری است (با URL مثل youtube.com/user/UserName)، می‌توانید با کاربر تماس بگیرید و شناسه کانالشان را بپرسید (اینجا بیان شده [چگونه کاربران می‌توانند شناسه کانال خود را پیدا کنند](https://support.google.com/youtube/answer/3250431?hl=en)).

همان‌طور که می‌بینید، داده‌هایی درباره سکوهای دیگر نداریم. خوشحال می‌شویم اگر دیدگاه خود را به کمک [انجمن](https://forum.antennapod.org/) هم‌رسانی کنید، آن‌ها را اینجا درج میکنیم.
