چند گزینه برای رونوشت داده‌هایتان به گوشی جدید وجود دارد، و هر روش مقدار خاصی از داده‌ها را جابه‌جا می‌کند:

## برون‌ریزی پایگاه داده

برون‌ریزی پایگاه داده آنتناپاد روشی عالی برای جابه‌جایی به گوشی یا تبلت نو است. باید مطمئن شوید هر دو گوشی نگارش یکسانی از آنتناپاد را دارند. پس از وارد کردن، همه داده‌ها بازیابی می‌شوند؛ فقط نیاز به بارگیری دوباره قسمت‌ها دارید.

## همگام‌سازی

همگام‌سازی آنتناپاد به‌دست *gpodder.net* یا برنامه *gPodder Sync* برای نکست‌کلود امکان نگه‌داری و جابه‌جایی برخی داده‌های پادپخش و قسمت را می‌دهد. برگزیده‌ها، صف و تنظیمات برنامه را از دست می‌دهید. این می‌تواند راه‌حلی برای جابه‌جایی بین گوشی، تبلت یا رایانه باشد. لطفاً [نوشته همگام‌سازی](/documentation/general/synchronization) را برای راهکارها ببینید.

## OPML

پرونده‌های OPML امکان هم‌رسانی اشتراک‌های شما به برنامه پادکست دیگری را فراهم می‌کنند. شما تمام داده‌های خاص پادکست یا قسمت (مانند اینکه کدام قسمت‌ها پخش شده‌اند) و همه تنظیمات برنامه را از دست خواهید داد. برای برون‌ریزی پرونده خود، به `تنظیمات` » `حافظه` » `وارد کردن/برون‌ریزی` بروید. حتماً روی `فرستادن…` بزنید تا پرونده را در پوشه دیگری روی گوشی یا جای دیگری نگه دارید، زیرا پرونده اصلی هنگام پاک کردن آنتناپاد پاک خواهد شد.

اگر پرونده را در آنتناپاد روی دستگاه دیگری وارد کنید، برنامه فهرستی از پادپخش‌ها با گزینه‌های انتخاب نشان می‌دهد. پادپخش‌هایی که از این فهرست انتخاب کنید به اشتراک‌های کنونی‌تان افزوده می‌شوند. هیچ‌یک از اشتراک‌های کنونی شما تحت تأثیر قرار نمی‌گیرند.
