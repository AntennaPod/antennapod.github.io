به‌طور کلی دو راه برای ساخت برنامه پادپخش وجود دارد:

1. **متمرکز**: یک کارگزار مرکزی (که توسط شرکتی که برنامه را می‌سازد اداره می‌شود) دارد که قسمت‌های جدید را بررسی و به شما تحویل می‌دهد.
1. **غیرمتمرکز**: خود برنامه قسمت‌های جدید را مستقیماً از ناشران پادپخش بررسی می‌کند.

آنتناپاد روش دوم را پیش گرفته. این روش خوبی‌ها و بدی‌هایی دارد:

- چون برنامه قسمت‌های جدید را بررسی می‌کند، سازندگان برنامه (مثل ما) نیازی به نگهداری کارگزار مرکزی ندارند. این در زمان و تلاش زیادی صرفه‌جویی می‌کند. همچنین پول زیادی نگه‌داشته می‌شود، یعنی نیازی به آگهی یا کمک‌های مالی بزرگ نداریم.
- چون برنامه برای جمع‌آوری قسمت‌های جدید به کارگزار مرکزی وابسته نیست، آنتناپاد بی‌نیاز از کار ما ادامه می‌دهد. در روش متمرکز، اگر شرکت به هر دلیلی کارگزارش را خاموش کند، برنامه از کار می‌افتد.
- ما، به‌عنوان توسعه‌دهندگان برنامه، نمی‌دانیم و نمی‌توانیم بدانیم به کدام پادپخش‌ها اشتراک دارید، به کدام قسمت‌ها گوش می‌دهید، یا حتی چه زمانی این کار را می‌کنید. ناشران برنامه‌های دارای کارگزار مرکزی این داده‌ها را گردآوری می‌کنند، که به زیان حریم خصوصی شماست.
- برخی ناشران خوراک‌های خصوصی ارائه می‌دهند که دسترسی زودهنگام، محتوای ویژه یا قسمت‌های بدون آگهی دارند. این خوراک‌ها نیاز به نام کاربری و گذرواژه دارند که آنتناپاد هنگام درخواست مستقیماً به میزبان پادپخش می‌دهد. بیشتر خدمات متمرکز اجازه افزودن خوراک‌های خصوصی را نمی‌دهند. و اگر بدهند، ممکن است نیاز باشد اطلاعات ورودتان را به سازندگان برنامه بفرستید.
- بدون داشتن مرکز دسترسی مرکزی، که به توسعه‌دهندگان برنامه امکان پاک کردن پادپخش‌ها از کارگزارشان را می‌دهد، خطری برای سانسور وجود ندارد.
- از سوی دیگر، گونه غیرمتمرکز یعنی فقط وقتی پادپخش را به‌روز کنید، قسمت‌های جدید را می‌گیرید. در آنتناپاد این به‌صورت پیش‌فرض هر ۱۲ ساعت است، اما می‌توانید آن را بیشتر یا کمتر کنید و همیشه می‌توانید دستی هم بررسی کنید. کارگزار مرکزی می‌تواند بسیار مکرر یا حتی در لحظه توسط میزبان‌های پادپخش آگاه شود. این‌گونه برنامه‌ها می‌توانند خیلی سریع‌تر از قسمت‌های جدید باخبر شوند، بدون نیاز به بررسی منظم همه پادپخش‌هایی که اشتراک دارید.
- همچنین، آنتناپاد نمی‌تواند قسمت‌هایی را که ناشر پادپخش پاک کرده به شما نشان دهد، مثلاً چون فقط ۱۰ قسمت اخیر را برخط نگه می‌دارند. برنامه‌هایی که به کارگزار مرکزی وابسته‌اند می‌توانند قسمت‌های قدیمی‌تر را حتی اگر از خوراک RSS پاک شده‌اند ارائه دهند.
