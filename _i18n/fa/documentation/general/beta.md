آنتناپاد کاربران بسیاری دارد و نمی‌خواهیم با افزودن ویژگی جدید به مشکل بربخورند. مهم است که گروه بزرگی برنامه ما را آزمایش کند تا آسوده خاطر شویم که همه ترکیب‌های ممکن گوشی‌ها، نگارش‌های اندروید و روش‌های استفاده از برنامه به‌درستی کار می‌کنند.

بیشتر مشکلات کوچک پس از به‌روزرسانی‌های بزرگ پدیدار می‌شوند و فقط با گزارش‌های خطا توسط کاربران در مراحل اولیه کشف می‌شوند. تنها یک توسعه‌دهنده اصلی وجود دارد که در وقت آزادش روی این کار می‌کند. او فقط چند دستگاه برای آزمایش دارد، در حالی که رفتار از دستگاهی به دستگاه دیگر یکی نیست.

## پلی گوگل

هر نگارش جدید آنتناپاد پیش از انتشار عمومی در فروشگاه گوگل‌پلی برای آزمایش‌کنندگان بتا فرستاده می‌شود. این امکان آزمایش به‌روزرسانی‌ها روی دستگاه‌ها و نگارش‌های گوناگون اندروید را می‌دهد تا خطاها و مشکلات تجربه کاربری را به‌موقع گیر بیاوریم. اگر چشمی نقاد دارید و می‌توانید توضیح دهید که مشکل از کجاست، کمکتان بسیار ارزشمند است! همچنین، اگر چیزی را دوست ندارید، احتمال بیشتری دارد که آن را به آنچه می‌خواهید تغییر دهیم.

پس می‌خواهید جدیدترین و بهترین را داشته باشید؟ چرا که نه! کافی است به فهرست آنتناپاد در فروشگاه‌پلی بروید و در پایین صفحه «آزمایش‌کننده بتا شوید» را بزنید. یا، اگر پشت رایانه هستید، به [این نشانی](https://play.google.com/apps/testing/de.danoeh.antennapod) بروید.

{% include image.html alt= "

     آزمایش‌کننده بتا شوید - پنجره پذیرش در گوگل‌پلی

     "

loc="/assets/images/documentation" file="project-beta.png" %}

## اف-دروید

اکنون نگارش‌های آزمایشی را در فروشگاه اف-دروید ارائه نمی‌دهیم.

به این دلیل است که اف-دروید [به‌طور خودکار](https://gitlab.com/fdroid/fdroidserver/-/issues/161) نگارش‌های آزمایشی را شناسایی نمی‌کند. افزودن نگارش‌های آزمایشی به اف-دروید نیاز به دست‌کاری دستی برای هر نگارش آزمایشی دارد. همچنین، اگر چیزی مهم باید رفع شود، به‌روزرسانی باید به سرعت منتشر شود. متأسفانه چنین چیزی نمی‌تواند تضمین شود.
