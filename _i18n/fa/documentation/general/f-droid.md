آیا دیدید که نگارش جدیدی از آنتناپاد منتشر شده و تعجب کردید:

* *چرا آخرین نگارش هنوز در اف-دیروید نیست؟*
* *نگارش جدید چه زمانی در اف-دیروید در دسترس خواهد بود؟*

اگر نگارش جدید در حالت بتا باشد، *فقط* از طریق آنتناپاد در دسترس است ([اینجا دلیلش را ببینید](/documentation/general/beta)). وقتی فکر کنیم آماده است، آن را در گوگل‌پلی بارگذاری می‌کنیم. چند روز بعد، وقتی مطمئن شویم هیچ اشکال بنیادینی وجود ندارد، نگارش را در گیت‌هاب برچسب‌گذاری می‌کنیم. سپس اف-دیروید باید از این نگارش باخبر شود، آن را بسازد و در دسترس قرار دهد. همه این مراحل ممکن است مدتی طول بکشد. به دلیل مراحل مختلف و چون ما در انتشار نگارش‌ها در اف-دیروید دخیل نیستیم، نمی‌توانیم دقیقاً بگوییم آخرین نگارش چه زمانی آنجا در دسترس خواهد بود. معمولاً چند روز پس از برچسب‌گذاری نگارش در گیت‌هاب طول می‌کشد.

به طور خلاصه: ممکن است مدتی طول بکشد. لطفاً شکیبا باشید.

### مراحل دریافت نگارش جدید در اف-دیروید

- پس از اینکه ما یک [نگارش](https://github.com/AntennaPod/AntennaPod/releases) بسازیم، اف-دیروید باید تشخیص دهد که چیزی در آنتناپاد تغییر کرده است. برای این کار، اف-دیروید کارساز بررسی به‌روزرسانی را حدود هر ۲ روز اجرا می‌کند.
- پس از اینکه اف-دیروید تشخیص دهد نگارش جدیدی از آنتناپاد وجود دارد، برنامه را می‌سازد. با این کار، اف-دیروید مطمئن می‌شود که برنامه‌ای که بارگیری می‌کنید واقعاً با کد منبع منتشرشده توسط آنتناپاد مطابقت دارد. چون برنامه‌های زیادی برای ساخت وجود دارد، سرور اف-دیروید ۱-۲ روز بیشتر برای ساخت برنامه نیاز دارد.
- در پایان، برنامه پایانی باید به‌صورت رمزنگاری‌شده امضا شود. این کار روی رایانه‌ای انجام می‌شود که به اینترنت متصل نیست. فردی در اف-دیروید باید برنامه را بگیرد و به‌صورت فیزیکی به آن رایانه خاص ببرد. مدت زمان این مرحله بستگی به این دارد که آن فرد چه‌قدر به آن رایانه خاص سر بزند. معمولاً این مرحله ۱-۲ روز بیشتر پس از ساخت برنامه طول می‌کشد.

### اگر بیشتر از حد انتظار طول کشید، چه می‌توانید بکنید

همان‌طور که می‌بینید، ممکن است به‌راحتی یک هفته طول بکشد تا نگارش جدید آنتناپاد در اف-دیروید در دسترس باشد. اگر تازه‌سازی بیش از یک هفته پس از انتشار هنوز در دسترس نباشد، با ایجاد فرسته‌ای در [انجمن ما](https://forum.antennapod.org/) به ما خبر دهید، و ما آن را بررسی خواهیم کرد.

می‌توانید با بررسی اینکه [آیا فهرست انتشارات اف-دروید به‌روزرسانی شده است](https://gitlab.com/fdroid/fdroiddata/-/commits/master?search=Update+known+apks) از زمان انتشار نگارش جدید آنتن‌پاد و با بررسی [ناظر اف-دروید](https://monitor.f-droid.org/builds/build) برای اینکه ببینید آیا نسخه جدید ساخته شده است یا نه، دید نسبی از روند پیشرفت به دست آورید.
