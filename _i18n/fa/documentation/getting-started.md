نخست، می‌خواهید در یک پادپخش اشتراک کنید. داده‌های بیشتر در این باره را [اینجا](/documentation/getting-started/subscribe) می‌توانید پیدا کنید. پس از اشتراک، قسمت‌های جدید در `صندوق ورودی` نمایش داده می‌شوند. آنجا می‌توانید تصمیم بگیرید که واقعاً می‌خواهید به آن‌ها گوش دهید یا نه. اگر قسمتی در صندوق ورودی باشد، گمان می‌رود که هنوز درباره آن تصمیم نگرفته‌اید.

- اگر یک قسمت را دوست ندارید، کافی است آن را بکشید تا از صندوق ورودی پاک شود. قسمت همچنان به‌عنوان پخش‌نشده علامت‌گذاری می‌ماند و می‌توانید آن را در صفحه `قسمت‌ها` و همچنین در صفحه پادپخش پیدا کنید.
- اگر به قسمت علاقه‌مند هستید، بسته به رفتار گوش دادن خود، می‌توانید یکی از این دو کار را انجام دهید.
   - قسمت را بارگیری کنید. هنگام بارگیری، آنتناپاد به‌صورت خودکار قسمت را به صف می‌افزاید و از صندوق ورودی پاک می‌کند. تنظیماتی وجود دارد که می‌توانید برگزینید قسمت‌های جدید در انتها، ابتدا یا پس از قسمت در حال پخش به صف افزوده شوند. بارگیری روش پایه‌ای بود که آنتناپاد در ابتدا برای آن طراحی شده بود، اما با محبوب‌تر شدن پخش جریان، می‌توانید گزینه دوم هم به‌کار بگیرید.
   - فقط قسمت را به صف می‌افزاید. آنتناپاد به‌صورت خودکار آن را از صندوق ورودی پاک می‌کند و به صف می‌افزاید. بعداً می‌توانید قسمت را بدون نیاز به بارگیری مستقیم پخش کنید، بنابراین فضایی را درگیر نمی‌کند. فکر کنید: جریانی مثل ویدیوهای یوتیوب. مشکل این روش این است که آفلاین در دسترس نخواهد بود، اتصال داده گوشی شما را هنگام حرکت به‌کار میگیرد و جلو بردن سریع را کمی کندتر می‌کند.
- اگر پخش را تمام کنید، آنتناپاد قسمت را به‌عنوان پخش‌شده علامت‌گذاری می‌کند و از صف پاک می‌کند. تنظیماتی وجود دارد که بارگیری را پس از پخش به‌صورت خودکار پاک کند. می‌توانید فهرستی از همه قسمت‌هایی که هنوز در دستگاه شما بارگیری شده‌اند (چه در صف باشند و چه نه) را در صفحه `بارگیری‌ها` پیدا کنید.
- اگر از یک قسمت خوشتان آمد و فکر می‌کنید دوباره به آن گوش خواهید داد، می‌توانید آن را به‌عنوان برگزیده علامت‌گذاری کنید. می‌توانید صفحه `قسمت‌ها` را پالایش کنید تا فقط برگزیده‌هایتان را نشان دهد و (به‌صورت پیش‌فرض) آنتناپاد برگزیده‌ها را پس از پخش پاک نمی‌کند.

اگر در یک پادپخش واقعاً عالی اشتراک کرده‌اید که از ابتدا می‌دانید همه قسمت‌هایش عالی خواهند بود، می‌توانید ویژگی بارگیری خودکار را به‌کار بگیرید. وقتی برای یک پادپخش روشن شود، همه قسمت‌های جدید آن به‌صورت خودکار بارگیری و به صف افزوده می‌شوند. این قسمت‌ها پس از بارگیری به‌صورت خودکار از صندوق ورودی پاک می‌شوند.
