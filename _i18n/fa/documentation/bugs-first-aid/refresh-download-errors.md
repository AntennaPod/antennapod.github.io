آیا آگاه‌سازی دریافت می‌کنید که بارگیری‌ها با خطا به پایان رسیده‌اند؟ در این صورت، آنتناپاد نتوانسته پادپخش را به‌روز کند یا پرونده صوتی را از وبگاه میزبان پادپخش بارگیری کند.

مشکلاتی که فقط با یک یا چند پادپخش خاص رخ می‌دهند، اغلب به آن پادپخش‌ها مربوطند. برای بررسی، این گام‌ها را دنبال کنید:

1. روی آگاه‌ساز بزنید تا گزارش بارگیری باز شود
1. روی ورودی گزارش خاص با خطا بزنید
1. نشانی نمایش‌داده‌شده را طولانی فشار دهید و آن را رونوشت کنید یا در مرورگر وب خود باز کنید

اگر نشانی در مرورگر هم کار نکند، مشکل از آنتناپاد نیست. اگر پیام خطا پیوسته نمایش داده می‌شود، احتمالاً پادپخش جابه‌جا شده، برخط نیست یا درست پیکربندی نشده است. در این مورد، لطفاً با سازندگان پادپخش تماس بگیرید (چون کاری از دست ما ساخته نیست).

آیا پیام خطا در گزارش بارگیری می‌گوید «ناتوانی در اتصال به [نشانی]»؟ گمان میرود شبکه شما ناسازگاری دارد. اگر مسدودکننده آگهی، فیلترشکن، درگاه محدود، پروکسی، نگهبان حریم خصوصی، خدمت دی‌ان‌اس ویژه یا واپایش والدین روی گوشی دارید، می‌توانید آن‌ها را خاموش کنید.

آیا پیام خطایی مانند «نادرست شکل‌گرفته (توکن نامعتبر)» می‌بینید؟ در این صورت، ناشر خوراک (RSS) خود را خراب کرده است. (برای مثال، شاید نشان ساده `&` را به‌جای کدگذاری `&amp;` به‌کار برده.) لطفاً مستقیماً با ناشر تماس بگیرید، چون کاری از دست ما بر نمی‌آید.

اگر نمی‌توانید مشکل را دقیق مشخص کنید، لطفاً پیام خطا را با دکمه رونوشت کپی کنید و در [انجمن ما](https://forum.antennapod.org/c/support/7) هم‌رسانی کنید. جامعه ما با خوشحالی بررسی می‌کند تا علت دقیق را پیدا کند!
