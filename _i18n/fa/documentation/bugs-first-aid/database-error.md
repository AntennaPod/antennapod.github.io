شاید بخواهید فریاد بزنید *کمک! پادپخش‌ها/قسمت‌ها/تنظیمات/همه‌چیزم را از دست دادم!*

در نگارش بسیار قدیمی آنتناپاد، مشکلاتی در پایگاه داده با همه داده‌ها (قسمت‌ها، وضعیت‌های شنیداری و غیره) داشتیم. اگرچه علت آن برطرف شده، پایگاه داده شما ممکن است آسیب دیده باشد (حتی اگر برنامه بدون مشکل کار می‌کرد). اگر نگارش جدید آنتناپاد تغییراتی در بخش‌های آسیب‌دیده ایجاد کند، این آسیب‌ها ناگهان مشکل‌ساز می‌شوند. در این شرایط، آنتناپاد نمی‌تواند با پایگاه داده خراب کار کند و باید با یک پایگاه تازه از نو آغاز کند.

می‌دانیم این بسیار ناامیدکننده است و اگر درگیر این مشکل شده‌اید، ما را در غم‌تان شریک بدانید.

کارهایی برای بازیابی داده‌هایتان می‌توانید انجام دهید. آن‌ها را در زیر فهرست می‌کنیم، از راه‌حل ساده و مؤثر شروع می‌کنیم:

1. آیا اخیراً [پشتیبان برون‌ریزی‌شده](/documentation/general/backup) از آنتناپاد دارید؟ بازیابی آن بسیار آسان است: به `تنظیمات` » `حافظه` » `وارد کردن/برون‌ریزی` » `وارد کردن پایگاه داده` بروید و پشتیبان را برگزینید. توجه کنید که پشتیبان ممکن است اندکی خرابی داشته باشد، بنابراین پیشنهاد می‌شود گام دوم را برای رفع کامل مشکل انجام دهید.
1. اگر آنتناپاد پایگاه داده خراب را تشخیص دهد، آن را در پرونده‌ای به نام CorruptedDatabaseBackup.db در پوشه حافظه برنامه می‌نویسد. می‌توانید این پرونده (یا پشتیبان برون‌ریزی‌شده) را با یکی از گام‌های زیر تعمیر کنید. این کار چالش‌برانگیز است و نیاز به یادگیری کار با پایانه دارد.

* یکی از اعضای اجتماع [این گام‌ها](https://github.com/AntennaPod/AntennaPod/issues/2463#issuecomment-384088306) را برای تعمیر پایگاه داده دنبال کرد و [گفته است](https://github.com/AntennaPod/AntennaPod/issues/2463#issuecomment-404624614) که پس از آن توانست پایگاه داده تعمیرشده را با موفقیت وارد کند.
* عضو دیگری از اجتماع [پایگاه داده‌ای خالی را گرفت و محتوای خراب را به آن جابه‌جا کرد](https://github.com/AntennaPod/AntennaPod/issues/2463#issuecomment-385341068)، و سپس [چیز دیگری را درست کرد](https://github.com/AntennaPod/AntennaPod/issues/2463#issuecomment-385354995). پس از هر دو گام، توانست پایگاه داده جدید را با موفقیت در آنتناپاد وارد کند.

1. گرچه همه داده‌های *درباره* اشتراک‌ها و قسمت‌هایتان از بین رفته، پرونده‌های رسانه‌ای هنوز مانده‌اند.

* در آنتناپاد می‌توانید پوشه‌ای را مانند خوراک بیافزایید. برای این کار، به «افزودن پادپخش» بروید و «افزودن پوشه محلی» را بزنید. سپس به این پوشه در گوشی بروید: `Android` » `data` » `de.danoeh.antennapod` » `files` » `media` و پوشه یک پادپخش را انتخاب کنید. توجه کنید که این فقط دسترسی به رسانه‌های بارگیری‌شده پیشین را می‌دهد - قسمت‌های جدید دریافت نمی‌شوند.
* همچنین می‌توانید پادپخش‌های پیشین را از نو بیافزایید. می‌توانید پوشه نام برده را بررسی کنید تا ببینید به کدام پادپخش‌ها اشتراک داشتید.
