AntennaPod si basa sulla pubblicità gratuita, il passaparola, e una modesta
presenza sui social media per la sua promozione. Sappiamo che c'è un margine di
miglioramento. E forse lo pensi anche tu. Perché non ci aiuti a crescere? Il tuo
contributo in una qualsiasi delle seguenti aree sarà molto apprezzato.

* **Stampa** Conosci qualche interessante sito web, podcast o rivista che
potrebbe parlare di AntennaPod? Allora aiutaci a costruire una lista di media da
contattare con messaggi importanti.
* **Social media** Ti piace pensare a nuovi agganci per parlare del progetto e
abbozzare messaggi concis & creativi? Aiutaci a coinvolgere un pubblico più
ampio su Twitter.
* **Blog** Sei interessato a scrivere di nuove funzionalità dell'app, del
progetto AntennaPod o in generale di un ecosistema podcasting aperto? Aiutaci a
mantenere il nostro blog.
* **Design grafico** Ti senti a tuo agio con la penna e l'inchiostro (digitali)?
Allora aiutaci a ravvivare il nostro sito web, la presenza sui social media e
altri materiali promozionali.
* **Tutto il resto** Hai altre grandi idee per promuovere il progetto? Mettiti
in contatto e condividile con noi.

# Fatti sentire

Vagamente interessato ma non ancora sicuro? Pronto per iniziare? Mettiti in
contatto con [@Keunes sul nostro forum](https://forum.antennapod.org/u/keunes)!
Per avere un'idea dei nostri materiali attuali, puoi anche controllare [il
nostro feed su Twitter](https://www.twitter.com/antennapod), [il nostro blog](/blog)
e il [repository del branding](https://github.com/AntennaPod/Branding) su
GitHub.
