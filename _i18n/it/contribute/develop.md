Come progetto comunitario, AntennaPod si basa su contributi volontari di codice
da una vasta gamma di persone. Non solo per l'applicazione stessa, ma anche per
il sito web e i progetti correlati.

# App (Java)

Sei proprio lì: nel cuore del progetto! Usato da migliaia di persone in tutto il
mondo, i tuoi contributi sono un contributo importante per un ecosistema di
podcasting aperto. Allora, hai esperienza con Java o sei solo agli inizi?
Accogliamo i tuoi contributi nel nostro [repository GitHub](https://github.com/AntennaPod/AntennaPod).

## Dove abbiamo bisogno di aiuto

Ci sono alcune aree in cui il tuo supporto può essere prezioso. Perché sono cose
importanti, molto richieste, o entrambe. Abbiamo impostato una chiara panoramica
[dei problemi e delle aree di funzionalità in cui abbiamo più bisogno di
aiuto](https://github.com/AntennaPod/AntennaPod/projects/2). Dedicati a uno dei
seguenti problemi e ti aggiungeremo alla nostra lista (mentale) di eterna
gratitudine!

Oltre a questi grandi progetti, puoi sempre controllare [i problemi
("issues") contrassegnati con l'etichetta "help wanted" (cercasi aiuto)](https://github.com/AntennaPod/AntennaPod/labels/help%20wanted)
su GitHub.

Se preferisci andare a caccia di bug, la lista da cui partire per una caccia ai
bug nel fine settimana è [quella che trovi nel problema ("issue") con
etichetta "confirmed bugs" (bug confermati)](https://github.com/AntennaPod/AntennaPod/labels/Type%3A%20Confirmed%20bug)
su GitHub.

## Per iniziare

**Prima** Per favore non limitarti a presentare un PR, ma *annuncia sempre prima
il tuo interesse*. A volte non abbiamo ancora raggiunto un accordo
sull'esperienza utente e sull'interfaccia. Può succedere che qualcuno abbia
accettato di iniziare a lavorare su qualcosa, ma abbiamo dimenticato di
'assegnare' il problema su GitHub. Contribuire sul nostro forum è il modo
migliore per evitare di perdere ore su codice che non verrà accettato.

**Durante** Dai un'occhiata alla nostro wiki; contiene [informazioni utili
per chi contribuisce](https://github.com/AntennaPod/AntennaPod/wiki). Ci
troverai, per esempio, informazioni sullo [stile del codice](https://github.com/AntennaPod/AntennaPod/wiki/Code-style)
del progetto e [come assicurarti di essere accreditato](https://github.com/AntennaPod/AntennaPod/wiki/Getting-accredited-on-the-Contributors-page)
per il tuo lavoro nell'applicazione. Ultimo ma non meno importante: istruzioni
per la compilazione e informazioni sui log di debug.

**Dopo** Parla del tuo lavoro, e rivendica il riconoscimento che meriti!
Potrebbe ispirare altri potenziali collaboratori, e aiuta a promuovere
l'applicazione in generale. Saremo felici di ritwittare i tuoi tweet!

# Sito web (SCSS, HTML)

La base del nostro nuovo sito web è stata gentilmente costruita da [Anxhelo](https://lushka.al).
Ora siamo pronti ad espanderci! Hai familiarità con [Jekyll](https://jekyllrb.com/)?
Allora aiutaci a implementare [la nostra lista dei desideri del sito web](https://forum.antennapod.org/t/sitemap-for-the-new-website/240)
(o parte di essa) e controlla il nostro [repository del sito web](https://github.com/AntennaPod/antennapod.github.io).

# Altri progetti a monte

AntennaPod non vive in isolamento. Il progetto si basa su molti altri -
contribuire a questi significa aiutare AntennaPod a prosperare:

* **Nextcloud Podcast app** (Vue, PHP, Javascript) Nel dicembre 2020 Jonas
Heinrich ha creato l'applicazione [Nextcloud Podcast](https://apps.nextcloud.com/apps/podcast),
che è perfetta per iscriversi e ascoltare i podcast online, in un ambiente
"self-hosted". Il suo ulteriore sviluppo e [l'integrazione con AntennaPod](https://git.project-insanity.org/onny/nextcloud-app-podcast/-/issues/103)
sarebbero un'aggiunta molto gradita.
* **gpodder.net** (Python, HTML) L'ormai storico e libero progetto [gpodder.net](https://gpodder.net/)
permette agli utenti di collegare e sincronizzare i loro lettori di podcast.
Purtroppo il progetto è vittima del suo stesso successo: il webserver spesso non
è disponibile e gli utenti di AntennaPod riscontrano errori di sincronizzazione.
Qualsiasi contributo e sostegno al progetto e ai suoi manutentori è benvenuto,
in particolare con [questo problema API](https://github.com/gpodder/mygpo/issues/128).

# Fatti sentire!

Vagamente interessato ma non ancora sicuro? Pronto per iniziare? Mettiti in
contatto con @Keunes o @ByteHamster [nel nostro forum](https://forum.antennapod.org)!
