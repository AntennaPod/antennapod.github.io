AntennaPod è sviluppato e mantenuto da singoli volontari e non rappresentato da
alcuna entità legale. La comunità non ha bisogno dei tuoi dati, quindi l'app e
il sito web sono progettati per essere completamente conformi al GDPR. Continua
a leggere per saperne di più.

## Quali dati la app di AntennaPod potrebbe raccogliere, immagazzinare e processare

L'applicazione registra solo i dati strettamente necessari al suo funzionamento.
Questi includono per esempio la lista dei podcast che segui, le impostazioni
dell'applicazione e i dati di autenticazione forniti per specifici podcast o
servizi (come i servizi di sincronizzazione). L'applicazione non include alcuna
libreria inserzioni o alcun codice di monitoraggio (analisi) di terze parti,
come Google Analytics.

**Tutti i dati forniti e creati quando si utilizza l'applicazione AntennaPod
sono memorizzati localmente sul tuo dispositivo. AntennaPod non invia o carica i
tuoi dati da nessuna parte, tranne quando strettamente necessario per il
funzionamento dell'app.** Si prega di vedere la seconda sezione successiva per i
casi in cui i tuoi dati possono essere forniti a terzi.

L'unico caso in cui i tuoi dati saranno trattati da terze parti è quando avrai
abilitato il servizio di sincronizzazione nelle configurazioni. In questo caso,
l'applicazione potrebbe ricevere notifiche delle iscrizioni e delle riproduzioni
fornite da quel servizio.

## Autorizzazioni dell'applicazione

L'app richiede le seguenti autorizzazioni Android rilevanti per la privacy:

- Leggere da/scrivere nella memoria (Foto/Media/File): Il permesso di
archiviazione è usato per aprire file che non vengono scaricati direttamente
dall'app. Può anche essere usata per importare le impostazioni dell'app o i file
OPML. Il permesso viene richiesto solo se si esegue un'azione che richiede la
lettura dalla memoria.

## Quali dati dell'applicazione potrebbero esser raccolti, archiviati o elaborati
da terze parti

- Hoster di podcast: Ove inseriti nelle configurazioni del podcast, l'host
riceverà i dati di autenticazione che hai fornito. Qualunque server web che
fornisce feed di podcast potrebbe raccogliere ulteriori dati, come il tuo
indirizzo IP, il tempo di accesso e il contenuto cui si sta accedendo. Questo
include gli episodi che stai scaricando o che stai ascoltando in streaming. Per
i dettagli ti invitiamo a far riferimento alle loro rispettive informative sulla
privacy. Puoi visualizzare l'URL di un podcast aprendo il podcast e premendo
sull'icona delle info. AntennaPod non permette a server remoti d'impostare
cookie. Il server può rilevare che tu stai utilizzando AntennaPod e di quale
versione di AntennaPod si tratta (HTTP User-Agent). Se più podcast sono allocati
sullo stesso server, il server potrà rilevare la lista di podcast a cui sei
iscritto che sono allocati su quel server. Questo potrebbe accadere se l'editore
utilizza feedburner, podtrac o altri servizi simili per la distribuzione dei
suoi feed.
- Servizi di ricerca e scoperta: Quando si apre la schermata Scopri
nell'applicazione, viene inviata una richiesta ad Apple per ricevere
suggerimenti di podcast. Apple potrebbe memorizzare i dati della richiesta,
incluso il Paese (che per impostazione predefinita è il Paese del dispositivo).
Tali suggerimenti possono essere disattivati selezionando "Nascondi" dalla lista
di Paesi. Quando si utilizza la funzione di ricerca in AntennaPod, i fornitori
di servizi PodcastIndex.org, iTunes, fyyd e gpodder.net potrebbero memorizzare i
dati della richiesta, inclusi i termini della ricerca. Le richieste per scoprire
e cercare nuovi podcast includono anche il tuo indirizzo IP, l'ora e il nome
dell'applicazione "AntennaPod". Dopo l'iscrizione, il feed è fornito dall'host
del podcast, ciò significa che la funzione scopri/cerca non sarà più coinvolta.
- Servizi di sincronizzazione: Se abilitato tramite le impostazioni, AntennaPod
sincronizza i tuoi dati. Questi dati possono includere le credenziali di
accesso, i podcast sottoscritti, gli episodi ascoltati, le azioni di
riproduzione, pausa e preferiti con data e ora e indirizzo IP. Per maggiori
informazioni, consulta l'informativa sulla privacy del tuo provider (ad esempio
[l'informativa sulla privacy di gpodder.net](https://gpodder.net/privacy), o
quella del tuo host Nextcloud).
- Google: Se hai attivato il backup & reset nelle impostazioni del tuo telefono
(Impostazioni → Backup & Reset → Backup dei miei dati), sappi che Android stesso
salverà periodicamente una copia dei dati del tuo telefono nei server di Google.
Questo backup contiene informazioni private, comprese le password WiFi, i
messaggi e la cronologia delle chiamate. Può anche includere dati da AntennaPod
e da altre applicazioni che usi. Gli sviluppatori di AntennaPod non hanno
accesso a questi dati. Per ulteriori informazioni, consulta [l'informativa
sulla privacy di Google](https://policies.google.com).

## Quali dati potrebbero essere raccolti, memorizzati ed elaborati dai servizi
online di AntennaPod

- Il sistema di donazione: AntennaPod utilizza Open Collective, offerto da Open
Collective Inc (USA) & Open Collective Europe ASBL (Belgio). Quando si effettua
una donazione, queste entità hanno accesso a determinati dati. Per ulteriori
informazioni, vedere [l'informativa sulla privacy di Open Collective](https://opencollective.com/privacypolicy).
- Il sito web: il sito web di AntennaPod è ospitato tramite GitHub Pages.
[L'informativa sulla privacy di GitHub](https://docs.github.com/en/github/site-policy/github-privacy-statement#github-pages)
avverte che "GitHub può raccogliere informazioni personali degli utenti dai
visitatori del tuo sito web GitHub Pages, compresi i log degli indirizzi IP dei
visitatori, per rispettare gli obblighi di legge, e per mantenere la sicurezza e
l'integrità del sito web e del servizio". Il sito web non memorizza alcun cookie
sulla tua macchina, e non vengono utilizzati servizi di monitoraggio di terze
parti (analisi) o altri servizi.
- Il forum: Il forum di AntennaPod utilizza il software Discourse, ospitato dal
core team. Si prega di consultare [l'informativa sulla privacy del forum](https://forum.antennapod.org/privacy)
per i dati in questione.

## A quali dati il team di sviluppo di AntennaPod potrebbe avere accesso

Gli sviluppatori di AntennaPod **non** hanno accesso ad alcuna tua informazione,
tranne quando tu

- condividi attivamente le informazioni di debug (sia via e-mail utilizzando la
funzione 'Crash Report' sia tramite la funzionalità di segnalazione di crash di
Android di Google):
   - tipo di dispositivo
   - versione di Android
   - versione di AntennaPod
- condividi attivamente una recensione nello store Google Play:
   - informazioni sul profilo pubblico
   - versione di AntennaPod
   - tipo di dispositivo
   - lingua del dispositivo
   - versione di Android
- visiti o partecipi al nostro forum: come spiegato nell'[informativa sulla
privacy del forum](https://forum.antennapod.org/privacy)
- dai attivamente un contributo finanziario tramite Open Collective (a meno che
tu non versi un contributo [in incognito](https://docs.opencollective.com/help/financial-contributors/payments#profile):
   - informazioni sul profilo pubblico (nome, azienda, descrizione, immagine,
      Twitter, GitHub, sito web)
   - indirizzo e-mail

## Aggiornamenti di questa informativa sulla privacy

Gli sviluppatori possono aggiornare questa informativa in futuro. Si consiglia
di controllare periodicamente l'informativa per eventuali modifiche. Le
modifiche a questa informativa sulla privacy sono effettive quando vengono
apportate su questo documento.

Questa informativa sulla privacy è stata aggiornata l'ultima volta il
13/02/2022. Se hai domande, apri un problema su GitHub o sul nostro forum.

{% if site.lang != 'en' %}

Questa informativa sulla privacy è tradotta dall'inglese per aiutarti a capire
come AntennaPod tratta l'argomento. In caso di conflitto tra la versione
originale e quella tradotta, prevarrà quella inglese.

{% endif %}
