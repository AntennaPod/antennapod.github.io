AntennaPod è sviluppato e mantenuto da singoli volontari e non è rappresentato da alcuna entità legale. La comunità non ha bisogno dei tuoi dati, quindi l'app e il sito web sono progettati per essere completamente conformi al GDPR. Continua a leggere per saperne di più.

## Quali dati l'app di AntennaPod potrebbe raccogliere, immagazzinare ed elaborare

L'applicazione registra solo i dati strettamente necessari al suo funzionamento. Questi includono per esempio l'elenco dei podcast che segui, le impostazioni dell'applicazione e i dati di autenticazione forniti per specifici podcast o servizi (come i servizi di sincronizzazione). L'applicazione non include alcuna libreria inserzioni o alcun codice di monitoraggio (analitiche) di terze parti, come Google Analytics.

**Tutti i dati forniti e creati durante l'utilizzo dell'app di AntennaPod sono memorizzati localmente sul tuo dispositivo. AntennaPod non invia né carica i tuoi dati da nessuna parte, tranne quando strettamente necessario per il funzionamento dell'app.** Si prega di vedere la seconda sezione successiva per i casi in cui i tuoi dati possono essere forniti a terzi.

L'unico caso in cui i tuoi dati provenienti da terze parti sono trattati è quando hai abilitato un servizio di sincronizzazione nelle impostazioni. In questo caso, l'applicazione potrebbe ricevere informazioni su abbonamenti e riproduzioni da quel servizio.

## Autorizzazioni dell'applicazione

L'app richiede le seguenti autorizzazioni Android rilevanti per la privacy:

- Leggere da/scrivere nella memoria (Foto/Media/File): Il permesso di archiviazione è usato per aprire file che non vengono scaricati direttamente dall'app. Può anche essere usato per importare le impostazioni dell'app o i file OPML. Il permesso viene richiesto solo se si esegue un'azione che richiede la lettura dalla memoria.

## Quali dati dell'applicazione potrebbero esser raccolti, archiviati o elaborati da terze parti

- Host di podcast: Ove inseriti nelle impostazioni del podcast, l'host riceverà i dati di autenticazione che hai fornito. Qualunque server web che fornisce feed di podcast potrebbe raccogliere ulteriori dati, come il tuo indirizzo IP, l'ora di accesso e il contenuto cui si sta accedendo. Questo include gli episodi che stai scaricando o che stai ascoltando in streaming. Per i dettagli ti invitiamo a consultare le loro rispettive informative sulla privacy. Puoi visualizzare l'URL di un podcast aprendo il podcast e premendo sull'icona delle informazioni. AntennaPod non permette a server remoti di impostare cookie. Il server può rilevare che tu stai utilizzando AntennaPod e di quale versione di AntennaPod si tratta (HTTP User-Agent). Se più podcast sono ospitati sullo stesso server, il server potrà rilevare l'elenco di podcast a cui sei abbonato che sono ospitati su quel server. Questo potrebbe accadere se l'editore utilizza feedburner, podtrac o altri servizi simili per distribuire i suoi feed.

- Servizi di ricerca e scoperta: Quando si apre la schermata Scopri nell'applicazione, viene inviata una richiesta ad Apple per ricevere suggerimenti di podcast. Apple potrebbe memorizzare i dati della richiesta, incluso il Paese (che per impostazione predefinita è il Paese del dispositivo). Questi suggerimenti possono essere disattivati selezionando "Nascondi" dalla lista di Paesi. Quando si utilizza la funzione di ricerca in AntennaPod, i fornitori di servizi PodcastIndex.org, iTunes, fyyd e gpodder.net potrebbero memorizzare i dati della richiesta, inclusi i termini della ricerca. Le richieste di ricerca e scoperta di nuovi podcast includono anche il tuo indirizzo IP, l'ora e il nome dell'applicazione "AntennaPod". Dopo l'abbonamento, il feed è fornito dall'host del podcast. Ciò significa che la funzione di ricerca/scoperta non sarà più coinvolta.

- Servizi di sincronizzazione: Se abilitato tramite le impostazioni, AntennaPod sincronizza i tuoi dati. Questi dati possono includere le credenziali di accesso, i podcast a cui sei abbonato, gli episodi ascoltati, le azioni di riproduzione, pausa e preferiti con data, ora e indirizzo IP. Per maggiori informazioni, consulta l'informativa sulla privacy del tuo fornitore di servizi di sincronizzazione (ad esempio [l'informativa sulla privacy di gpodder.net](https://gpodder.net/privacy) o quella del tuo host Nextcloud).

- Google: Se hai attivato il backup & ripristino nelle impostazioni del tuo telefono (Impostazioni → Backup & Ripristino → Backup dei miei dati), sappi che Android stesso salverà periodicamente una copia dei dati del tuo telefono nei server di Google. Questo backup contiene informazioni private, comprese le password WiFi, i messaggi e la cronologia delle chiamate. Potrebbe includere anche dati da AntennaPod e da altre applicazioni che usi. Gli sviluppatori di AntennaPod non hanno accesso a questi dati. Per ulteriori informazioni, consulta [l'informativa sulla privacy di Google](https://policies.google.com).

## Quali dati potrebbero essere raccolti, memorizzati ed elaborati dai servizi online di AntennaPod

- Il sistema di donazioni: AntennaPod utilizza Open Collective, offerto da Open Collective Inc (Stati Uniti) & Open Collective Europe ASBL (Belgio). Quando si effettua una donazione, queste entità hanno accesso a determinati dati. Per ulteriori informazioni, consulta [l'informativa sulla privacy di Open Collective](https://opencollective.com/privacypolicy).

- Il sito web: il sito web di AntennaPod è ospitato tramite GitHub Pages. [L'informativa sulla privacy di GitHub](https://docs.github.com/en/github/site-policy/github-privacy-statement#github-pages) avverte che "GitHub può raccogliere informazioni personali degli utenti dai visitatori del tuo sito web GitHub Pages, compresi i log degli indirizzi IP dei visitatori, per rispettare gli obblighi di legge e per mantenere la sicurezza e l'integrità del sito web e del servizio". Il sito web non memorizza alcun cookie sul tuo dispositivo, e non vengono utilizzati servizi di monitoraggio (analitiche) di terze parti o altri servizi.

- Il forum: Il forum di AntennaPod utilizza il software Discourse, ospitato dal team centrale. Consulta [l'informativa sulla privacy del forum](https://forum.antennapod.org/privacy) per i dati in questione.

## A quali dati potrebbe avere accesso il team di sviluppo di AntennaPod

Gli sviluppatori di AntennaPod **non** hanno accesso ad alcuna tua informazione, tranne quando tu

- condividi attivamente le informazioni di debug (via email utilizzando la funzione 'Crash Report' o tramite la funzionalità di segnalazione di crash di Android di Google):

   - tipo di dispositivo

   - versione di Android

   - versione di AntennaPod

- condividi attivamente una recensione nello store Google Play:

   - informazioni pubbliche sul profilo

   - versione di AntennaPod

   - tipo di dispositivo

   - lingua del dispositivo

   - versione di Android

- visiti o partecipi al nostro forum: come spiegato nell'[informativa sulla privacy del forum](https://forum.antennapod.org/privacy)

- dai attivamente un contributo finanziario tramite Open Collective (a meno che tu non versi un contributo [in incognito](https://docs.opencollective.com/help/financial-contributors/payments#profile):

   - informazioni pubbliche sul profilo (nome, azienda, descrizione, immagine, Twitter, GitHub, sito web)

   - indirizzo email

## Aggiornamenti di questa informativa sulla privacy

Gli sviluppatori potrebbero aggiornare questa informativa in futuro. Si consiglia di controllare periodicamente l'informativa per eventuali modifiche. Le modifiche a questa informativa sulla privacy sono effettive quando vengono apportate su questo documento.

Questa informativa sulla privacy è stata aggiornata l'ultima volta il 13/02/2022. Se hai domande, apri una issue su GitHub o sul nostro forum.

{% if site.lang != 'en' %}

Questa informativa sulla privacy è tradotta dall'inglese per aiutarti a capire come AntennaPod tratta l'argomento. In caso di conflitto tra la versione originale e quella tradotta, prevarrà quella inglese.

{% endif %}
