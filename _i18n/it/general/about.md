AntennaPod è un lettore di podcast, completamente gratuito e rispettoso della
tua privacy. È creato da volontari da ogni parte del mondo senza alcun interesse
commerciale. Insieme diamo il nostro contributo a un ecosistema per podcasting
aperto, affinché tu possa goderti i migliori contenuti audio sul web.

# Semplice, ma ricco di funzioni

Ci sono un sacco di cose interessanti da fare, e tante cose a cui pensare. E
quindi non ti va di metterci troppo tempo per capire come funziona questa cosa.
Al contrario, vuoi metterti subito a scoprire e ascoltare bei contenuti. E poi
vuoi essere in grado di organizzare i tuoi contenuti, accelerare o rallentare la
riproduzione e automatizzare il download e la cancellazione. Ecco perché
vogliamo che AntennaPod sia semplice da usare, dandoti allo stesso tempo il
controllo totale sulla tua esperienza di ascolto.

In quel contesto, siamo consapevoli che ogni opzione che aggiungiamo è una
scelta non fatta. E una scelta non fatta è una decisione che rimandiamo
all'utente finale. (Qui si trova un ottimo [articolo di un blog sul perché
gli sviluppatori non dovrebbero fare così](http://neugierig.org/software/blog/2018/07/options.html)
con troppa leggerezza.) Promettiamo di fare del nostro meglio per prendere
quelle decisioni che creano un'ottima esperienza. Perché - hai già deciso cosa
mangerai questa sera?

Ma allo stesso tempo: non preoccuparti. Siamo disponibili a introdurre nuove
funzionalità, opzioni o preferenze. E già in precedenza lo abbiamo fatto nel
caso di richieste molto popolari, specialmente quando è effettivamente
consigliabile offrire ai nostri utenti maggiore flessibilità. Per cui, se hai
un'idea, sentiti libero di [fare la tua richiesta per nuove funzionalità nel
nostro forum](https://forum.antennapod.org/c/feature-request)!

# Open source e senza pubblicità

Così come altri ottimi software come Firefox e Signal, AntennaPod è open source.
Ciò significa che chiunque può ispezionare il codice dietro la app e
contribuirvi. E che AntennaPod è disponibile su [F-Droid](https://www.f-droid.org/packages/de.danoeh.antennapod/),
l'app store open source e rispettoso della privacy.

In questo modo, puoi stare sicuro (o puoi verificare tu stesso) che non stiamo
raccogliendo nessun dato di nascosto. E, poiché AntennaPod è creata da
volontari, non abbiamo bisogno di disturbarti con inserzioni pubblicitarie
mentre utilizzi la app.

# Mantenere l'ecosistema di podcasting aperto

Siamo a favore di un ecosistema di podcasting aperto. Un ecosistema che

* sostiene la libertà di espressione,
* ricompensa i podcaster per il loro lavoro creativo,
* protegge gli ascoltatori da contenuti inaccessibili su [piattaforme chiuse](https://en.wikipedia.org/wiki/Walled_garden_(technology))
e
* permette agli utenti di spostarsi tra diverse applicazioni senza alcun
[vendor lock-in](https://en.wikipedia.org/wiki/Vendor_lock-in).

In pratica, questo significa che puoi iscriverti a qualsiasi feed RSS che è là
fuori, che ti rendiamo più facile sostenere (finanziariamente) i podcaster, e
che puoi sincronizzare, importare ed esportare i tuoi dati.

# Ti ascoltiamo: comunità & accessibilità

AntennaPod porta contenuti alle tue orecchie, ma ci piace anche ascoltare ciò
che hai da dire tu! La nostra comunità è aperta ai tuoi suggerimenti e alle tue
osservazioni. Come esseri umani possiamo non essere d'accordo, ma l'importante è
avere sempre rispetto. E noi facciamo del nostro meglio per rendere la app
accessibile a tutti. Ecco perché è possibile nascondere i suggerimenti
automatici ed è semplice navigare nella app tramite talkback.

# Dal 2011: il progetto AntennaPod oggi

Il [primo pezzo di codice](https://github.com/AntennaPod/AntennaPod/commit/c9283f09dced6f156e13675ef4c13ebeb20cb9e5)
di AntennaPod è stato pubblicato nel 2011 da Daniel Oeh, il creatore originario
di AntennaPod. Da allora, la app è migliorata e la nostra comunità è cresciuta.

Oggi, AntennaPod riunisce insieme una grande comunità di appassionati di podcast
ed entusiasti di software open source. La app è installata su più di 180.000
dispositivi attivi (un telefono o un tablet che è stato acceso almeno una volta
negli ultimi 30 giorni) attraverso Google Play. E abbiamo ragione di credere che
migliaia di utenti l'abbiano installata da F-Droid, l'app store rispettoso della
privacy.

L'intero progetto è mantenuto da un collettivo informale di volontari
provenienti da tutto il mondo. Non c'è nessuna organizzazione ufficiale dietro.
Ci sono circa 3 persone che contribuiscono regolarmente al codice, con [molti
altri](https://github.com/AntennaPod/AntennaPod/graphs/contributors) che
contribuiscono occasionalmente. Il nostro forum ha oltre 190 membri e ogni mese
ha oltre 300 visitatori. Il progetto è attualmente guidato da @ByteHamster e
@Keunes.

Siamo felici di averti come utente. Se hai delle domande sei più che benvenuto
sul nostro [forum](https://forum.antennapod.org). La nostra comunità è felice di
aiutarti. E controlla i modi in cui puoi [contribuire](/contribuire/) se vuoi
dare qualcosa a questo fantastico progetto!
