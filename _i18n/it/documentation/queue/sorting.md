Puoi ordinare la tua coda secondo diversi criteri di ordinamento: `Titolo episodio`, `Titolo podcast`, `Durata`, `Data`, `Casuale` e `Casuale intelligente`. Siccome la maggior parte di questi criteri non necessita di spiegazioni, questa pagina si concentra nello specifico su `Titolo podcast` e `Casuale intelligente`.

# Titolo podcast

Questo criterio ordina gli episodi nella tua coda secondo il titolo del podcast a cui appartengono. Nota che gli episodi di uno stesso podcast sono ordinati secondo il tuo criterio di ordinamento precedente: quindi, se desideri che gli episodi di uno stesso podcast siano ordinati consecutivamente e cronologicamente, dovrai ordinare prima per `Data` e poi per `Titolo podcast`.

# Casuale intelligente

La modalità casuale intelligente è un criterio avanzato di ordinamento che ti permette di mantenere la tua coda ordinata sia per data di pubblicazione che evitando, per quanto possibile, di avere gruppi di episodi dello stesso podcast.

Per usare la modalità casuale intelligente, aggiungi episodi di diversi podcast nella tua coda, poi tocca `…` nella barra superiore, seleziona `Ordina` e infine `Casuale intelligente`. Come altri criteri di ordinamento, anche il casuale intelligente può essere ordinato in modo ascendente o discendente.

## Come funziona di preciso la modalità casuale intelligente

Immaginiamo che tu abbia 15 episodi nella tua coda: 1 ciascuno dai podcast A, B e C, 2 dal podcast D e 10 dal podcast E. Per prima cosa, la modalità casuale intelligente prende il podcast che ha più episodi (E) e li distribuisce nella coda: EE_EE_E_E_EE_EE. A seguire, prende il secondo podcast con più episodi (D) e li distribuisce negli spazi disponibili: EE_EEDE_EDEE_EE. L'operazione continua finché la coda non assomiglia a questa: EEBEEDECEDEEAEE.

Le date di pubblicazione sono prese in considerazione sia *all'interno* di uno stesso podcast (nel nostro esempio, gli episodi del podcast E seguono il loro ordine) e *tra* i diversi podcast (l'episodio del podcast B viene collocato prima di quello del podcast A perché il primo è meno recente).
