La schermata Home ti permette di avere una panoramica dei tuoi podcast, iniziare ad ascoltarli ed eseguire una gamma di azioni, tutto comodamente dalla stessa schermata.

Contiene cinque sezioni, ognuna delle quali mostra episodi o iscrizioni con cui interagire direttamente e fornisce anche una scorciatoia verso la schermata dedicata (per es. la tua coda). Puoi personalizzare la tua schermata Home, cioè riordinare queste sezioni o nasconderne alcune, toccando `…` nella barra superiore e selezionando `Configura schermata Home`.

## Prosegui l'ascolto

Questa sezione ti permette di continuare rapidamente e facilmente l'ascolto di episodi che hai già nella tua coda, a partire da quelli che hai già iniziato ad ascoltare, ma che non hai ancora finito.

## Controlla le novità

In questa sezione troverai gli ultimi episodi approdati nel tuo inbox dopo che hai aggiornato le tue iscrizioni.

## Lasciati sorprendere

Qui puoi trovare una selezione casuale di episodi che non hai ancora ascoltato provenienti dalle tue iscrizioni. Se non vedi nulla che ti va di ascoltare, puoi toccare il pulsante con le frecce per aggiornare la selezione.

## Riscopri i tuoi classici

Qui puoi vedere e accedere rapidamente alle tue iscrizioni più ascoltate di sempre.

## Gestisci i download

In questa sezione puoi interagire con gli episodi che hai scaricato sul tuo dispositivo.
