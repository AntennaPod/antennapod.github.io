Ci sono alcune opzioni per copiare i tuoi dati sul tuo nuovo telefono, e ogni
metodo copia una certa quantità di dati:

## Esportazione del database

Esportare il database di AntennaPod è un ottimo metodo se stai migrando verso un
nuovo telefono o tablet. Dovresti assicurarti di avere la stessa versione di
AntennaPod sia sul vecchio che sul nuovo telefono. Dopo l'importazione tutti i
dati vengono ripristinati; sarà necessario solo riscaricare gli episodi.

## Sincronizzazione

Sincronizzare AntennaPod tramite *gpodder.net* o l'app *gPodder Sync* per
Nextcloud permette di salvare e migrare alcuni dati sui podcast e sugli episodi.
Perderai i tuoi preferiti, la coda e le impostazioni dell'app. Questa può essere
una soluzione quando si usano contemporaneamente telefono, tablet e/o computer
desktop. Consulta l'[articolo sulla sincronizzazione](/documentazione/generale/sincronizzazione)
per le istruzioni.

## OPML

I file OPML permettono di trasferire le tue sottoscrizioni ad un'altra
applicazione per podcast. Perderai tutti i dati specifici del podcast o
dell'episodio (ad esempio quali episodi sono stati riprodotti) e tutte le
impostazioni dell'applicazione. Per esportare il tuo file, vai su `Impostazioni`
» `Memoria` » `Importa/Esporta`. Assicurati di cliccare `Invia...` per salvare
il file in un'altra cartella del tuo telefono o da qualche altra parte, perché
il file originale sarà cancellato quando disinstalli AntennaPod.

Se importi il file in AntennaPod su un altro dispositivo, l'applicazione
mostrerà una lista di podcast con caselle di controllo. I podcast selezionati da
questo elenco saranno aggiunti alle tue sottoscrizioni esistenti. Nessuna delle
tue sottoscrizioni esistenti sarà toccata.
