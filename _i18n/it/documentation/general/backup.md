Ci sono diverse opzioni per copiare i tuoi dati sul tuo nuovo telefono, e ogni metodo copia una certa quantità di dati:

## Esportare il database

Esportare il database di AntennaPod è un ottimo metodo se stai migrando verso un nuovo telefono o tablet. Dovresti assicurarti di avere la stessa versione di AntennaPod sia sul vecchio che sul nuovo telefono. Dopo l'importazione tutti i dati vengono ripristinati; sarà necessario solo riscaricare gli episodi.

## Sincronizzazione

Sincronizzare AntennaPod tramite *gpodder.net* o l'app *gPodder Sync* per Nextcloud permette di salvare e migrare alcuni dati sui podcast e sugli episodi. Perderai i tuoi preferiti, la coda e le impostazioni dell'app. Questa può essere una soluzione quando si usano contemporaneamente telefono, tablet e/o computer desktop. Consulta [l'articolo sulla sincronizzazione](/documentation/general/synchronization) per le istruzioni.

## OPML

I file OPML permettono di trasferire le proprie iscrizioni in un'altra app di podcast. Si perderanno tutti i dati specifici dei podcast o degli episodi (ad esempio, quali episodi sono stati riprodotti) e tutte le impostazioni dell'applicazione. Per esportare il proprio file, andare su `Impostazioni` » `Importa/Esporta`» `Esporta OPML`. A seconda della versione di Android, potrebbe essere richiesto di scegliere dove salvare il file. Se si apre subito una *finestra di salvataggio*, assicurarsi di selezionare una cartella esterna alla directory di AntennaPod (ad esempio, `Download` o un'altra cartella visibile), in modo che il file OPML esportato non venga eliminato se si disinstalla AntennaPod.

Se importi il file in AntennaPod su un altro dispositivo, l'applicazione mostrerà un elenco di podcast con caselle di controllo. I podcast selezionati da questo elenco saranno aggiunti alle tue iscrizioni esistenti. Nessuna delle tue iscrizioni esistenti sarà toccata.
