AntennaPod ha molti utenti e non vogliamo che si trovino in difficoltà quando aggiungiamo una nuova funzionalità. È importante poter disporre di un gruppo significativo per testare la nostra applicazione, in modo da sapere se tutte le possibili combinazioni di telefoni, versioni Android e modi di utilizzo funzionano come previsto.

Dopo i grandi aggiornamenti spuntano spesso piccoli problemi, che vengono scoperti solo attraverso le segnalazioni di bug da parte degli utenti in queste prime fasi. C'è solo uno sviluppatore principale che lavora sul progetto nel suo tempo libero. Ha solo un paio di dispositivi su cui effettuare test, mentre il comportamento può variare molto da dispositivo a dispositivo.

## Google Play

Ogni nuova versione di AntennaPod viene inviata ai nostri beta tester tramite lo store Google Play prima di essere rilasciata al pubblico. Questo ci permette di testare gli aggiornamenti su molti diversi dispositivi e versioni di Android, in modo da poter risolvere per tempo bug e problemi di esperienza utente. Se hai un occhio critico e sai spiegare cosa non sta funzionando, il tuo aiuto è molto apprezzato! Inoltre, se vedi qualcosa che non ti piace è più probabile che tu riesca a farlo cambiare per farlo corrispondere meglio a ciò che vuoi.

Vuoi essere il primo ad avere le ultimissime novità? Si può fare! Basta visitare la pagina di AntennaPod nello store Google Play e andare alla sezione "Partecipa al programma beta" in fondo alla pagina. Oppure, se stai usando il tuo computer, puoi andare a [questo link](https://play.google.com/apps/testing/de.danoeh.antennapod).

{% include image.html alt= "

Diventa un beta tester - finestra di conferma in Google Play

     "

loc="/assets/images/documentation" file="project-beta.png" %}

## F-Droid

Attualmente non offriamo versioni beta sullo store F-Droid.

Questo perché F-Droid [non riconosce](https://gitlab.com/fdroid/fdroidserver/-/issues/161) automaticamente le versioni beta. Aggiungere versioni beta a F-Droid richiederebbe un intervento manuale per ogni versione beta. Inoltre, se è necessario fare qualche correzione importante, un aggiornamento deve essere distribuito immediatamente. Purtroppo questo non può essere garantito.
