Su Android 13 e Android 14 non è sempre possibile riprendere la riproduzione dalla schermata di blocco o dai controlli multimediali. Nello specifico, potrebbe non essere possibile se la riproduzione è in pausa da un po' di tempo.

Al momento la causa del problema non è chiara. Abbiamo verificato che lo stesso problema interessa anche altre app, tra cui quelle di Google. Pertanto, pensiamo che sia un bug di Android.

## Espediente

Per poter riprendere la riproduzione, puoi aggiungere la cosiddetta 'tile' di AntennaPod sul tuo dispositivo. Le tile sono i pulsanti che vedi quando scorri dall'alto verso il basso sul tuo schermo. Probabilmente hai già familiarità con la tile di internet o della torcia. La tile di AntennaPod ti permette di (ri)avviare e mettere in pausa la riproduzione, anche quando questa è in pausa da un po' di tempo.

Per aggiungere la tile di AntennaPod:

1. **Scorri verso il basso due volte**, in modo da vedere tutti i pulsanti (al di sotto dell'indicatore della luminosità)
1. **Tocca l'icona della matita** in fondo alla sezione delle tile per modificarle
1. Scorri l'elenco delle tile, **tocca la tile di AntennaPod e trascinala** verso l'alto nell'elenco di tile attive
1. Tocca la freccia indietro per uscire dalla modalità di modifica tile
