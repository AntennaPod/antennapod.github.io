Su Android 13 e Android 14 non è sempre possibile riprendere la riproduzione dalla schermata di blocco o dai controlli multimediali. Nello specifico, potrebbe non essere possibile se la riproduzione è in pausa da un po' di tempo.

Al momento la causa del problema non è chiara. Abbiamo verificato che lo stesso problema interessa anche altre app, tra cui quelle di Google. Pertanto, pensiamo che sia un bug di Android.

## Espediente

Per poter riprendere la riproduzione, puoi aggiungere la cosiddetta 'tile' di AntennaPod sul tuo dispositivo. In poche parole, le tile sono i pulsanti visibili scorrendo dall'alto verso il basso sullo schermo. Probabilmente hai già familiarità con la tile di *internet* o quella della *torcia*. La tile di AntennaPod ti permette di avviare e mettere in pausa la riproduzione, anche quando questa è in pausa da un po' di tempo.

Per aggiungere la tile di AntennaPod:

1. **Trascina due volte verso il basso** dalla parte superiore dello schermo per aprire completamente le Impostazioni rapide. Su alcune versioni di Android (ad esempio, Samsung One UI o Xiaomi MIUI), un Centro di controllo equivalente con gesture simili potrebbe già contenere una tile multimediale, controlla le impostazioni del dispositivo se il comportamento è diverso
1. **Tocca l'icona della matita** in fondo alla sezione delle tile per modificarle
1. Scorri l'elenco delle tile e **trascina la tile di AntennaPod** verso l'alto nell'elenco di tile attive
1. Tocca la **freccia indietro** o **salva** per uscire dalla modalità di modifica tile
