Viene visualizzata una notifica che indica che il download è stato completato con degli errori? Allora AntennaPod non è riuscito ad aggiornare il podcast o a scaricare un file audio dal sito web che ospita il podcast.

I problemi che si verificano solo con uno o pochi podcast specifici sono spesso legati a tali podcast. Per verificare se è questo il caso, puoi seguire questi passaggi:

1. Tocca la notifica per aprire il registro dei download
1. Tocca la voce di registro specifica che contiene l'errore
1. Premi a lungo sull'URL visualizzato e copialo o aprilo nel tuo browser

Se l'URL non funziona nemmeno nel browser, significa che non si tratta di un problema di AntennaPod. Se il messaggio di errore viene visualizzato costantemente, è probabile che il podcast sia stato spostato, messo offline o non sia configurato correttamente. In questo caso, contatta i creatori del podcast (poiché noi non possiamo risolvere il problema).

Il messaggio di errore nel registro dei download dice "Failed to connect to [url]"? Allora probabilmente significa che c'è un'interferenza sulla rete. Se sul telefono sono impostati un ad blocker, una VPN, un captive portal, un proxy, un privacy guard, un servizio DNS speciale o uno strumento di controllo parentale, puoi provare a disattivarli.

Vedi un messaggio di errore del tipo "not well-formed (invalid token)"? Allora l'editore ha commesso qualche errore nel suo feed (RSS). (Per esempio, potrebbe aver usato un segno `&` semplice invece di codificarlo come `&amp;`). Contatta direttamente l'editore, poiché noi non possiamo risolvere questo problema.

Se non riesci a individuare il problema, copia il messaggio di errore tramite il pulsante Copia e condividilo [sul nostro forum](https://forum.antennapod.org/c/support/7). La nostra comunità sarà lieta di dare un'occhiata per scoprire la causa esatta!
