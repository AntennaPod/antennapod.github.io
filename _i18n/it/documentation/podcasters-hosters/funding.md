Per assicurare la sostenibilità di un ecosistema del podcasting aperto, i podcaster hanno bisogno di fondi al di là degli introiti pubblicitari e dell'acquisizione da parte di piattaforme. AntennaPod supporta diversi modi attraverso cui i podcaster possono ottenere delle entrate:

* Supportiamo il tag [funding](https://podcasting2.org/docs/podcast-namespace/tags/funding), che permette ai podcaster di aggiungere collegamenti alle loro pagine di pagamento nei loro feed RSS: consulta [come utilizzare questo tag](https://podcasting2.org/docs/guides/how-to-use-the-funding-tag). Questo è il modo standard in cui i podcaster possono ottenere supporto finanziario dal loro pubblico.
* Se per qualsiasi motivo non utilizzi ancora il tag funding, puoi sempre includere informazioni su come il tuo pubblico ti può sostenere nella descrizione del tuo podcast o degli episodi. Sarà sempre visibile agli utenti di AntennaPod, anche se in modo meno evidente. Per esempio, se offri un livello premium, gli utenti di AntennaPod potranno iscriversi ad esso utilizzando un URL del feed personalizzato o inserendo le credenziali di accesso che tu fornisci loro.
* In futuro, ci piacerebbe anche supportare i micropagamenti automatici attraverso il tag [value](https://podcasting2.org/docs/podcast-namespace/tags/value). Poiché si tratta di una funzionalità complessa e le sue specifiche tecniche sono ancora in evoluzione, AntennaPod non lo supporterà in tempi brevi, ma ne seguiamo da vicino gli sviluppi.
