Per prima cosa, vuoi iscriverti a un podcast. Puoi trovare maggiori informazioni
su questo [qui](/documentazione/inizio/iscrizione). Dopo la sottoscrizione, i
nuovi episodi vengono mostrati in `Episodi` " `Novità`. Lì puoi decidere se
ascoltarli o no. `Nuovo` significa che non hai ancora deciso cosa fare con
l'episodio.

- Se non sei interessato a un episodio, toccalo e fai swipe verso destra:
AntennaPod rimuoverà l'etichetta `nuovo` da esso. L'episodio rimarrà comunque
contrassegnato come non riprodotto e potrai trovarlo nella pagina `Episodi` »
`Tutti`, così come nella pagina del relativo podcast.
- Se sei interessato all'episodio, puoi fare una di queste due cose, a seconda
delle tue abitudini di ascolto.
   - Scaricare l'episodio. Durante il download, AntennaPod inoltre aggiunge
      automaticamente l'episodio alla coda e rimuove l'etichetta `nuovo`. È presente
      un'impostazione per far sì che i nuovi episodi vengano messi in coda in fondo,
      in cima o immediatamente dopo l'episodio in riproduzione. Il download è il modo
      principale in cui AntennaPod è stato originariamente progettato per essere
      utilizzato, ma, poiché lo streaming sta diventando sempre più diffuso, è
      possibile utilizzare anche la seconda opzione.
   - Aggiungere semplicemente l'episodio alla coda. AntennaPod rimuove
      automaticamente l'etichetta `nuovo` e lo inserisce nella coda. In seguito è
      possibile riprodurre direttamente l'episodio senza doverlo scaricare, quindi
      senza occupare spazio. Pensa: riprodurre in streaming come i video su YouTube.
      Lo svantaggio è che l'episodio non sarà disponibile offline, consuma la tua
      connessione dati mobile quando sei in giro, e rende l'avanzamento veloce un po'
      più lento.
- Se hai finito di ascoltare l'episodio, AntennaPod lo contrassegna come
riprodotto e lo rimuove dalla coda. È presente un'impostazione per cancellare
automaticamente il download dopo la riproduzione. Puoi trovare un elenco di
tutti gli episodi che sono ancora scaricati sul tuo dispositivo (che siano in
coda o meno) nella pagina `Download` " `Completati`.
- Se ti piace un episodio e stai pensando di riascoltarlo, puoi anche
aggiungerlo ai preferiti. Apparirà quindi nella pagina `Episodi` " `Preferiti` e
(di default) non sarà cancellato dopo la riproduzione.

Nel caso in cui tu sia abbonato a un podcast davvero fantastico per il quale sai
fin dall'inizio che tutti gli episodi saranno grandiosi, puoi usare la funzione
di download automatico. Quando è abilitata per un podcast, tutti i suoi futuri
nuovi episodi vengono automaticamente scaricati e aggiunti alla coda. Saranno
automaticamente rimossi dalla pagina `Episodi` " `Nuovi` non appena vengono
scaricati.
