Først må du abonnere på en podkast. Du finner mer informasjon om dette [her](/documentation/getting-started/subscribe). Etter at du har abonnert, vises nye episoder i `Innboks`. Der kan du bestemme om du vil høre på dem eller ikke. Hvis en episode ligger i innboksen, betyr det at du ennå ikke har bestemt deg for hva du vil gjøre med episoden.

- Hvis du ikke er interessert i en episode er det bare å sveipe den bort for å fjerne den fra innboksen. Episoden forblir fortsatt merket som ikke avspilt, og du finner den på siden `Episoder`, samt på podkastens side.
- Hvis du er interessert i episoden kan du gjøre en av to ting avhengig av din lytteatferd.
   - Last ned episoden. Når du laster ned, legger AntennaPod episoden automatisk til i køen og fjerner den fra innboksen. Du kan stille inn om du vil at nye episoder skal legges i kø sist, først eller etter den episoden som spilles av for øyeblikket. Nedlasting er den hovedmåten AntennaPod opprinnelig ble designet for å brukes på, men ettersom strømming blir mer og mer populært kan du også bruke det andre alternativet.
   - Bare legg til episoden i køen. AntennaPod fjerner den automatisk fra innboksen og legger den inn i køen. Senere kan du spille av episoden direkte uten å måtte laste den ned slik at den ikke tar opp plass. Tenk: Strømming som videoer på YouTube. Ulempen er at den ikke er tilgjengelig offline, at den bruker opp mobildataforbindelsen når du er på farten og at det går litt tregere å spole frem og tilbake.
- Når du er ferdig med å spille av, markerer AntennaPod episoden som avspilt og fjerner den fra køen. Det finnes en innstilling for automatisk sletting av nedlastingen etter avspilling. Du finner en liste over alle episoder som fortsatt er lastet ned til enheten din (enten de er i køen eller ikke) på siden `Nedlastinger`.
- Hvis du liker en episode og vurderer å høre på den igjen, kan du også markere den som favoritt. Du kan filtrere siden `Episoder` slik at bare favorittene dine vises og (som standard) sletter ikke AntennaPod favoritter etter avspilling.

Hvis du abonnerer på en virkelig god podkast der du fra begynnelsen av vet at alle episodene vil være gode, kan du bruke funksjonen for automatisk nedlasting. Når den er aktivert for en podkast, lastes alle fremtidige nye episoder automatisk ned og legges til i køen. De fjernes automatisk fra innboksen så snart de er lastet ned.
