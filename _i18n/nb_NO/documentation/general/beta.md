AntennaPod har mange brukere, og vi vil ikke at de skal få problemer når vi legger til en ny funksjon. Det er viktig at vi har en betydelig gruppe som tester appen vår, slik at vi vet at alle mulige kombinasjoner av telefoner, Android-versjoner og brukstilfeller fungerer som forventet.

Mindre problemer dukker ofte opp etter større oppdateringer, og de oppdages bare via feilrapporter fra brukerne i disse tidlige stadiene. Det er bare én hovedutvikler som jobber med dette på fritiden. Han har bare et par enheter å teste ting på, mens oppførselen kan variere fra enhet til enhet.

## Google Play

Hver nye versjon av AntennaPod sendes til betatesterne våre via Google Play-butikken før den sendes til allmennheten. Det lar oss teste oppdateringer på mange forskjellige enheter og Android-versjoner, slik at vi kan fange opp feil og problemer med brukeropplevelsen i tide. Hvis du har et kritisk blikk og kan forklare hva som går galt, er hjelpen din hjertelig velkommen! I tillegg, hvis du ser noe du ikke liker, er det mer sannsynlig at du får det endret slik at det samsvarer med det du ønsker.

Så du vil ha det nyeste og beste? Det er absolutt mulig! Bare besøk AntennaPod-oppføringen i Play-butikken og gå til "Bli betatester" nederst på siden. Eller, hvis du sitter ved datamaskinen, kan du gå til [denne nettadressen](https://play.google.com/apps/testing/de.danoeh.antennapod).

{% include image.html alt= "

     Bli en betatester - bekreftelsesvindu i Google Play

     "

loc="/assets/images/documentation" file="project-beta.png" %}

## F-Droid

Beta-versjoner tilbys ikke på F-Droid.

Dette skyldes at F-Droid [ikke](https://gitlab.com/fdroid/fdroidserver/-/issues/161) automatisk gjenkjenner betaversjoner. Å legge til betaversjoner i F-Droid vil kreve en manuell inngripen for hver betaversjon. Og hvis noe viktig må fikses, må en oppdatering rulles ut umiddelbart. Dette kan dessverre ikke garanteres.
