AntennaPod vil ikke spørre deg om noen generelle tillatelser. Du kan likevel gi følgende tillatelser:

* **Vis varslinger**: Via `Innstillinger`→`Varslinger` kan du gi AntennaPod lov til å sende ut varslinger til skjermen.
* **Lagringstilgang**: Når du legger til en «lokal mappe», vil appen spørre om langsiktig tilgang til en spesifikk mappe. Når du importerer en database eller en OPML-fil, vil dette valget kun gi en engangstillatelse til den.

Utenom det trenger appen følgende tillatelser, som gis automatisk av Android:

- **Full nettverkstilgang**: for å oppdatere podkaster, laste ned og strømme episoder, laste bilder og slå på synkronisering
- **Se nettverkstilkoblinger** og **Se Wi-Fi-tilkoblinger**:
   - for å sjekke om det er en aktiv internettforbindelse for og mens oppgavene nevnt over utføres
   - for innstillingen `Nedlastinger`→`Mobiloppdateringer` for å avgjøre om oppgavene over er tillatt av brukeren på den aktuelle (mobile og/eller målte) forbindelsen
- **Pare med Bluetooth-enheter**: for innstillingen `Avspilling`→`Hodetelefoner eller Bluetooth frakobling`, for å automatisk pause eller spille videre når telefonene kobles fra eller til en Bluetooth-enhet
- **Kjør ved oppstart**: for å starte (på ny) tjenester som å oppdatere podkaster og slå på automatiske nedlastinger
- **Kontroller vibrasjoner**: for la innstillingen `Vibrer kort rett før slutten`av søvntidsbryter vibrere hvis denne innstillingen er slått på
- **Hindre enheten i å sovne**: trengs for å sikre at medieavspilling og nedlastinger forsetter i bakgrunnen
