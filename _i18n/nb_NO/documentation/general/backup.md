Det finnes noen alternativer for å kopiere dataene dine til den nye telefonen, og hver metode kopierer en viss mengde data:

## Database-eksport

Eksport av AntennaPod-databasen er en god metode hvis du migrerer til en ny telefon eller et nytt nettbrett. Du bør sørge for at du har samme versjon av AntennaPod på både den gamle og den nye telefonen. Etter import er alle data gjenopprettet; du trenger bare å laste ned episoder på nytt.

## Synkronisering

Synkronisering av AntennaPod via *gpodder.net* eller *gPodder Sync* app for Nextcloud gjør det mulig å lagre og migrere noen podcast- og episodedata. Du vil miste dine favoritter, kø og appinnstillinger. Dette kan være en løsning når du bytter mellom telefon, nettbrett og/eller datamaskin. Se [artikkel om synkronisering](/dokumentasjon/generelt/synkronisering) for instruksjoner.

## OPML

OPML-filer gjør det mulig å overføre abonnementene dine til en annen podcast-app. Du vil miste alle podcast- eller episodespesifikke data (f.eks. hvilke episoder som er spilt av) og alle appinnstillinger. For å eksportere filen din, gå til `Innstillinger` " `Lagring` " `Import/eksport`. Husk å klikke på `Send...` for å lagre filen i en annen mappe på telefonen eller et annet sted, fordi den opprinnelige filen slettes når du avinstallerer AntennaPod.

Hvis du importerer filen i AntennaPod på en annen enhet, vil appen vise en liste over podkaster med avmerkingsbokser. Podkastene du velger fra listen, legges til i de eksisterende abonnementene dine. Ingen av de eksisterende abonnementene dine vil bli påvirket.
