AntennaPod utvikles og vedlikeholdes av individuelle frivillige og er ikke representert av noen juridisk enhet. Fellesskapet trenger ikke dine data så appen og nettsiden overholder GDPR. Les videre for å få vite mer.

## Hvilke data AnntennaPod-appen kan samle inn, lagre, og behandle

Appen lagrer kun data som er helt nødvendig for at appen skal fungere. Dette inkluderer listen over podkaster du følger, appinnstillinger, og identitetbekreftelsesdata oppgitt for en gitt podcast eller tjenester (som f.eks. Gpodder). Programmet har ikke reklamebibliotek eller annen tredjepartssporing-(analyse)-kode, som f.eks. Google Analytics.

**Alle data som tilbys ved bruk av AntennaPod-appen lagres lokalt på din enhet. AntennaPod publiserer ikke dine data noen steder, bortsett når det er helt nødvendig for at programmet skal fungere.** Se den andre seksjonen under for tilfeller der dine data kan tilbys 3.part.

Det eneste tilfelle data fra tredjeparter håndteres er når en synkroniseringstjeneste er skrudd på via innstillingene. I såfall kan programmet motta abonnementer og avspillingshendelser tilbudt av tjenesten.

## Apptillatelser

Appen forespør følgende personvernsrelaterte Android-tilganger:

- Lesing-/skrivetilgang til lagring (bilder/media/filer): Lagringstilgangen brukes til å åpne filer som ikke er lastet ned direkte fra programmet. Det kan også brukes til å importere appinnstillinger eller OPML-filer. Tilgangen forespørres kun hvis du utfører en handling som krever lesing fra lagring.

## Hvilke data andre kan samle inn, lagre og behandle

- Podkasttilbydere: Når det er angitt i innstillingene for podkasten kan en tilbydere få brukernavn og passord du oppgav. Alle nettjenerene som tilbyr podkaststrømmer kan hente ytterligere data, som IP-adresse, tilgangstid og hva som hentes. Dette inkluderer også episodene du laster ned eller strømmer. Henvend deg til deres respektive personvernspraksiser for detaljer. Du kan vise nettadressen til en podkast ved å åpne den og trykke på info-ikonet. AntennaPod tillater ikke at fjerntjenere lagrer informasjonskapsler. Tjeneren kan oppdage dette og at du bruker AntennaPod samt hvilken versjonen du bruker (HTTP-brukeragent). Hvis flere podkaster tilbys fra samme tjener vil den oppdage listen over podkaster du har abonnert på fra denne tjeneren. Dette kan skje hvis de som har publisert den har brukt feedburner, podtrac, eller lignende tjenester for å distribuere strømmene sine.
- Oppdagelse og søkefunksjoner: Når du åpner oppdagelsesskjermen i appen, sender det et kall til Apple som samler inn podkastforslag. De kan lagre spørringen, inkludert landet (der standardvalget er enhetens land). Disse forslagene kan skrus av ved å velge «Av» i stedsvelgeren. Når du bruker søkefunksjonen i AntennaPod, kan det hende PodcastIndex.org, iTunes, fyyd and gpodder.net lagrer spørringene dine, inkludert søkeordene. Oppdagelse og søkefunksjoner inkluderer også IP-adresse, tid, og programnavnet «AntennaPod». Etter å ha abonnert, blir strømmen servert fra podkastverten, noe som betyr at oppdagelse/søketjenesten ikke lenger er involvert.
- Synkroniseringstjenester: Når det er skrudd på i innstillingene synkroniserer AntennaPod dataene dine. Dataen kan inneholde innloggingsdetaljer, podkaster du abonnerer på, episoder du har lyttet til, spilt, pause og favoritthandlinger, samt tidsstempel og IP-adresse. Mer info kan du finne i din tilbyders personvernspraksis.
- Google: Hvis du har aktivert sikkerhetskopiering og tilbakestilling i enhetsinnstillingene (`Innstillinger` → `Sikkerhetskopi og tilbakestilling` → `Sikkerhetskopier min data`), bør du være oppmerksom på at selve Android periodisk lagrer en kopi av dine data på Google sine tjenere. Denne sikkerhetskopien inneholder privat info, inkludert Wi-Fi-passord, meldinger og anropshistorikk. Den kan også inkludere data fra AntennaPod og andre programmer du bruker. AntennaPod-utviklerne har ikke tilgang til denne dataen. Mer info er å finne i [Google sin personvernspraksis](https://policies.google.com).

## Hvilke data kan samles inn, lagres og behandles fra AntennaPod sine nettjenester

- Donasjonssystemet: AntennaPod bruker Open Collective, tilbudt av Open Collective (USA) og Open Collective Europa ASBL (Belgia). Når du donerer får disse tilgang til noe data. Mer info er å finne i [Open Collective sin personvernspraksis](https://opencollective.com/privacypolicy).
- Nettsiden: AntennaPod sin nettside befinner seg på GitHub Pages. [GitHub sin personvernspraksis](https://docs.github.com/en/github/site-policy/github-privacy-statement#github-pages) bemerker at «GitHub kan samle inn brukerinfo fra besøkende på din GitHub Pages-nettside, inkludert logge for besøkendes IP-adresser, for å samsvare med juridiske forpliktelser og for å overholde sikkerhet og tjenestehensyn for nettsiden og tjenesten.» Nettsiden lagrer ingen informasjonskapsler på maskinen din, og heller ingen tredjepartssporing (analyse) eller andre tjenester brukes.
- Forumet: AntennaPods forum bruker programvaren Discourse, vertstjent av kjernelaget. Sjekk [forumets personvernspraksis](https://forum.antennapod.org/privacy) for å finne ut hvilken data dette gjelder.

## Hvilke data AntennaPod-kjernelaget har tilgang til

Utviklerne bak AntennaPod har **ikke** tilgang til noe av din info, bortsett fra når du

- aktivt deler feilsøkingsinfo (enten via «Krasjrapport»-funksjonen, eller via Android sin krasjrapporteringsfunksjonalitet):
   - enhetstype
   - Android-versjon
   - AntennaPod-versjon
- aktivt deler en vurdering på Google Play-butikken:
   - offentlig profilinfo
   - AntennaPod-versjon
   - enhetstype
   - enhetsspråk
   - Android-versjon
- besøker eller deltar på forumet: som beskrevet i [forumets personvernspraksis](https://forum.antennapod.org/privacy)
- aktivt sender penger via Open Collective (med mindre du gjør det som [anonym gjest](https://docs.opencollective.com/help/financial-contributors/payments#contributing-as-a-guest) eller [inkognito](https://docs.opencollective.com/help/financial-contributors/payments#select-a-contributor)):
   - offentlig profilinfo (navn, bedrift, beskrivelse, bilde, X (tidl Twitter), GitHub, nettside)
   - e-postadresse

## Oppdateringer av denne personvernspraksisen

Utviklerne kan oppdatere denne personvernspraksisen i fremtiden. Du anbefales å sjekke den for endringer innimellom. Endringer i personvernspraksisen trer i kraft når de innlemmes i dokumentet.

Denne personvernspraksisen ble sist oppdatert 13.07.2024. Hvis du har spørsmål kan du åpne en feilrapport på GitHub eller på forumet.

{% if site.lang != 'en' %}

Denne personvernspraksisen er oversatt fra Engelsk for å hjelpe deg å forstå hvordan AntennaPod behandler emnet. I tilfeller der det blir konflikt mellom den originale og den oversatte versjonen er det den engelske som gjelder.

{% endif %}
