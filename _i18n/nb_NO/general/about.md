AntennaPod er en podkastavspiller. Den er helt gratis og respekterer personvernet. Den er laget av frivillige fra hele verden uten kommersielle interesser. Sammen bidrar vi til et åpent podkastsamfunn slik at kan du nyte godt av nettets beste lydinnhold.

## Enkel men full av funksjoner

Det er så mange kule ting du kan gjøre i verden og så mange ting i livet du kan bekymre deg over. Derfor vil du ikke bruke tid på å finne ut hvordan ting virker. I stedet kan du begynne med å finne og lytte til flott innhold. I tillegg kan du å organisere innhold, øke eller senke avspillingstempo, samt automatisere nedlastinger og sletting. Derfor ønsker vi at AntennaPod skal være enkel å bruke samtidig som du har full kontroll over din lytteopplevelse.

I så måte innser vi at ethvert alternativ vi legger til er et valg som ikke er tatt. Valg som ikke er tatt er en beslutning vi gir til sluttbrukeren. (Her er en flott [bloggpost om hvordan utviklere ikke bør gjøre dette (på engelsk)](http://neugierig.org/software/blog/2018/07/options.html) uten ettertanke.) Vi lover å gjøre vårt beste for å ta disse valgene som lager en god opplevelse. For - har du bestemt hva du skal spise i kveld?

Samtidig: du trenger ikke å bekymre deg. Vi er åpen for å introdusere nye funksjoner, valg og innstillinger. Vi har tidligere introdusert flere slike etter høy etterspørsel, spesielt når det var et argument for å tilby våre brukere fleksibilitet. Har du ideer kan du dele dem [på forumet](https://forum.antennapod.org/c/feature-request)!

## Åpen kildekode og uten reklame

Som annen storartet programvare, som Firefox og Signal er AntennaPod basert på åpen kildekode. Dette betyr at alle kan gjennomse og bidra til koden bak appen og at AntennaPod er tilgjendelig blant andre apper som er laget med åpen kildekode og tar vare på personvernet i [F-Droid-butikken](https://www.f-droid.org/packages/de.danoeh.antennapod/).

På den måten kan du være trygg på (og sjekke selv) at det ikke forekommer suspekt datainnsamling. Siden AntennaPod lages av frivillige trenger vi ikke reklamekrefter som forstyrrer deg når du bruker appen.

## Holder podkastøkosystemet åpent

Vi står for et åpent podkastøkosystem. Et økosystem som

* støtter ytringsfrihet,
* belønner skapere for kreativt arbeid,
* beskytter lyttere fra utilgjengelig innhold bak [betalingsmur (engelsk)](https://en.wikipedia.org/wiki/Closed_platform), og
* lar brukere velge og bytte mellom apper uten [synkroniseringseffekter](https://no.wikipedia.org/wiki/Synkroniseringseffekter).

I praksis betyr det at du kan abonnere på hvilke som helst RSS-strøm, at det gjøres enkelt for deg å bidra (finansielt) til skapere og at du kan synkronisere, importere og eksportere dine data.

## Vi hører deg: fellesskap og tilgjengelighet

AntennaPod dytter innholdet inn i ørene dine men vi liker å høre fra deg også! Fellesskapet vårt er åpent for dine tilbakemeldinger og tanker! Som mennesker kan vi være uenige, men vær det med respekt. Vi gjør vårt beste for å gjøre appen brukervennlig for alle. Derfor er det mulig å skjule automatiske forslag og navigere rundt i appen med stemmen.

## Siden 2011: AntennaPod-prosjektet i dag

Den [første kildekoden](https://github.com/AntennaPod/AntennaPod/commit/c9283f09dced6f156e13675ef4c13ebeb20cb9e5) ble publisert i 2011 av Daniel Oeh, den opprinnelige skaperen av AntennaPod. Siden den gang har programmet blitt forbedret og fellesskapet vokst.

I dag samler AntennaPod et stort fellesskap av entusiaster for både podkast og åpen kildekode. Appen er installert på over 180.000 aktive enheter (telefoner og nettbrett som er skrudd på de siste 30 dagene) via Google Play alene. I tillegg mistenker vi at tusenvis har installert appen via F-Droid, appbutikken som tar vare på personvernet.

Hele prosjektet vedlikeholdes av et løst kollektiv av frivillige fra hele verden. Det er ingen offisiell organisasjon bak det. Det er tre personer som bidrar med kode regelmessig, og [mange andre](https://github.com/AntennaPod/AntennaPod/graphs/contributors) bidrar innimellom. Forumet har over 190 medlemmer og har godt over 300 besøkende månedlig. Prosjektet ledes for tiden av @ByteHamster og @Keunes.

Du er hjertelig velkommen som bruker. Har du spørsmål kan du stille dem på [forumet](https://forum.antennapod.org). Fellesskapet vårt hjelper deg gjerne. Sjekk gjerne ut hvordan du kan [bidra](/contribute/) på hvis du vil gi tilbake til dette fantastiske prosjektet!
