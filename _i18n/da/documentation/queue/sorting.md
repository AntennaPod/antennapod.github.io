Du kan sortere din kø ved hjælp af forskellige sorteringskriterier: `Titel på afsnit`, `titel på podcast`, `Varihed`, `Dato`, `Tilfældig` og `Smart blanding`. Eftersom de fleste af dem er selvforklarende, fokuserer denne side specifikt på `Titel på podcast` og `Smart blanding`.

# Titel på podcast

Dette kriterium sorterer afsnit i din kø efter titlen på den podcast, de tilhører. Bemærk, at afsnit fra samme podcast sorteres efter din tidligere sorteringsrækkefølge: hvis du derfor ønsker, at afsnit fra samme podcast skal sorteres sammen og kronologisk, skal du først sortere efter `Dato` og derefter sortere efter `Titel på podcast`.

# Smart blanding

Smart blanding er et avanceret sorteringskriterie, der giver dig mulighed for at holde din kø sorteret efter udgivelsesdato, samtidig med at du så vidt muligt undgår at have klynger af afsnit fra et enkelt abonnement i din kø.

For at bruge smart blanding skal du placere nogle afsnit fra forskellige abonnementer i din kø og derefter trykke på `…` i topbjælken, vælge `Sorter` og endelig `Smart blanding`. Ligesom andre sorteringskriterier kan smart blanding sorteres i stigende eller faldende rækkefølge.

## Hvordan smart blanding fungerer i detaljer

Lad os sige, at du har 15 afsnit i din kø: 1 fra hver af podcast A, B og C, 2 fra podcast D og 10 fra podcast E. Smart blanding tager først podcasten med flest afsnit (E) og spreder dens afsnit i køen: EE_EE_E_E_EE_EE. Den tager derefter podcasten med de næstflest afsnit (D) og spreder dem ud i de tilgængelige pladser: EE_EEDE_EDEE_EE. Dette fortsætter, indtil vi ender med en kø, der ser sådan ud: EEBEEDECEDEEAEE.

Udgivelsesdatoer spiller en rolle både *inden for* podcasts (i vores eksempel er afsnit fra podcast E sorteret i overensstemmelse hermed) og *mellem* podcasts (afsnittet fra podcast B får en tidligere placering end den fra podcast A, fordi førstnævnte er ældre ).
