Først skal du abonnere på en podcast. Du kan finde mere om det
[her](/documentation/getting-started/subscribe). Når du har abonneret, vises nye
afsnit på `Afsnit` » `Nye`. Der kan du selv bestemme, om du vil lytte til dem
eller ej. `Nye` betyder, at du endnu ikke har besluttet, hvad du vil gøre med
afsnittet.

- Hvis du ikke er interesseret i et afsnit, kan du blot swipe det væk, og så
fjerner AntennaPod `ny`-markeringen. Afsnittet forbliver stadig markeret som
uafspillet, og du kan finde det på siden `Afsnit` » `Alle`, samt på podcastens
side.
- Hvis du er interesseret i afsnittet, kan du gøre én af to ting, afhængigt af
din lytteadfærd.
   - Download afsnittet. Når du downloader, tilføjer AntennaPod også automatisk
afsnittet til køen og fjerner `ny`-mærket. Der findes en indstilling, hvis du
ønsker, at nye afsnit skal sættes bagerst i køen, forrest eller efter det
afsnit, der afspilles i øjeblikket. Downloading er den primære måde AntennaPod
oprindeligt blev designet til at blive brugt på, men da streaming bliver mere og
mere populært, kan du også bruge den anden mulighed.
   - Du skal blot tilføje afsnittet til køen. AntennaPod fjerner automatisk
`ny`-markeringen og indsætter det i køen. Du kan senere afspille afsnittet
direkte uden at skulle downloade det, så det ikke optager plads. Kort sagt er
det som at streame videoer på YouTube. Ulempen er, at det ikke vil være
tilgængeligt offline, bruger din mobildataforbindelse, mens du er på farten, og
gør det lidt langsommere at spole frem.
- Hvis du er færdig med at afspille, markerer AntennaPod afsnittet som afspillet
og fjerner det fra køen. Der er en indstilling, så overførslen også automatisk
slettes efter afspilning. Du kan finde en liste over alle afsnit, der stadig er
overført til din enhed (uanset om de er i køen eller ej) på siden `Overførsler`
» `Færdige`.
- Hvis du kan lide et afsnit og overvejer at lytte til det igen, kan du også
markere det som favorit. Det vil så blive vist på siden `Afsnit` »
`Favoritter` og vil (som standard) ikke blive slettet efter afspilning.

Hvis du har abonneret på en rigtig god podcast, hvor du fra starten ved, at alle
afsnit vil være gode, kan du bruge funktionen til automatisk overførsel. Når den
er aktiveret for en podcast, overføres alle fremtidige nye afsnit automatisk og
føjes til køen. De vil automatisk blive fjernet fra siden `Afsnit` » `Nye`, så
snart de er overført.
