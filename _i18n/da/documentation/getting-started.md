Først skal du abonnere på en podcast. Du kan finde mere om det [her](/documentation/getting-started/subscribe). Når du har abonneret, vises nye afsnit i `Indbakke`. Der kan du selv bestemme, om du faktisk vil lytte til dem eller ej. Hvis et afsnit er i indbakken, betyder det, at du endnu ikke har besluttet, hvad du vil gøre med afsnittet.

- Hvis du ikke er interesseret i et afsnit, kan du blot swipe det væk, og så fjerner AntennaPod det fra indbakken. Afsnittet forbliver stadig markeret som uafspillet, og du kan finde det på siden `Afsnit`, samt på podcastens side.
- Hvis du er interesseret i afsnittet, kan du gøre én af to ting, afhængigt af din lytteadfærd.
   - Download afsnittet. Når du downloader, tilføjer AntennaPod også automatisk afsnittet til køen og fjerner det fra indbakken. Der findes en indstilling, hvis du ønsker, at nye afsnit skal sættes bagerst i køen, forrest eller efter det afsnit, der afspilles i øjeblikket. Downloading er den primære måde AntennaPod oprindeligt blev designet til at blive brugt på, men da streaming bliver mere og mere populært, kan du også bruge den anden mulighed.
   - Du skal blot tilføje afsnittet til køen. AntennaPod fjerner automatisk fra indbakken og indsætter det i køen. Du kan senere afspille afsnittet direkte uden at skulle downloade det, så det ikke optager plads. Kort sagt er det som at streame videoer på YouTube. Ulempen er, at det ikke vil være tilgængeligt offline, bruger din mobildataforbindelse, mens du er på farten, og gør det lidt langsommere at spole frem.
- Hvis du er færdig med at afspille, markerer AntennaPod afsnittet som afspillet og fjerner det fra køen. Der er en indstilling, så overførslen også automatisk slettes efter afspilning. Du kan finde en liste over alle afsnit, der stadig er overført til din enhed (uanset om de er i køen eller ej) på siden `Overførsler`.
- Hvis du kan lide et afsnit og overvejer at lytte til det igen, kan du også markere det som favorit. Du kan filtrere siden `Afsnit` til kun at vise dine favoritter og (som standard) vil AntennaPod ikke slette favoritter efter afspilning.

Hvis du har abonneret på en rigtig god podcast, hvor du fra starten ved, at alle afsnit vil være gode, kan du bruge funktionen til automatisk overførsel. Når den er aktiveret for en podcast, overføres alle fremtidige nye afsnit automatisk og føjes til køen. De vil automatisk blive fjernet fra indbakken, så snart de er overført.
