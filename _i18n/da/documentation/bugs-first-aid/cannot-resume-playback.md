I Android 13 og Android 14 er det ikke altid muligt at genoptage afspilningen fra låseskærmen eller medienotifikationen. Det sker især, hvis afspilningen har været sat på pause i et stykke tid.

Det er i øjeblikket ikke klart, hvorfor dette problem opstår. Vi har konstateret, at det samme problem påvirker andre apps, herunder Googles apps. Vi mistænker derfor, at det er et problem med Android.

## Midlertidig løsning

For stadig at kunne genoptage afspilningen, kan du tilføje den såkaldte AntennaPod 'flise' på din enhed. Fliser er i bund og grund de knapper, du ser, når du trækker ned fra toppen af skærmen. Du kender sikkert internet- eller lommelygteflisen. AntennaPod-flisen giver dig mulighed for at afspille og sætte afspilningen på pause, selv hvis afspilningen har været sat på pause i et stykke tid.

For at tilføje AntennaPod-flisen:

1. **Træk ned to gange** fra toppen af skærmen, så du ser alle knapperne (under lysstyrkeindikatoren)
1. **Tryk på blyantsikonet** i bunden af fliserne for at redigere fliserne
1. Scroll ned i listen over fliser, **tryk på AntennaPod-flisen, og træk den.** op i listen over aktive fliser
1. Tryk på tilbage-pilen for at afslutte fliseredigering
