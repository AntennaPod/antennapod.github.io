Får du en meddelelse om, at overførsler er afsluttet med fejl? Det betyder, at AntennaPod ikke kunne opdatere podcasten eller overføre en lydfil fra podcast-værtens websted.

Problemer, der kun opstår i forbindelse med en eller nogle få bestemte podcasts, er ofte relateret til disse podcasts. Hvis du vil bekræfte, om det er tilfældet, kan du følge disse trin:

1. Tryk på meddelelsen for at åbne overførselsloggen
1. Tryk på den specifikke logbogspost med fejlen
1. Tryk længe på den URL, der vises, og kopier eller åbn den i din webbrowser

Hvis URL'en heller ikke virker i browseren, betyder det, at det ikke er et problem med AntennaPod. Hvis du får fejlmeddelelsen konstant, er podcasten sandsynligvis blevet flyttet, taget offline eller ikke konfigureret korrekt. I så fald skal du kontakte podcast-skaberne (da dette ikke kan løses hos os).

Står der "Failed to connect to [url]" i fejlmeddelelsen i overførselsloggen? Så betyder det sandsynligvis, at der er forstyrrelser på dit netværk. Hvis du har en ad-blocker, VPN, captive portal, proxy, privacy guard, en særlig DNS-tjeneste eller forældrekontrol installeret på din telefon, kan du prøve at slå disse fra.

Ser du en fejlmeddelelse såsom "not well-formed (invalid token)"? Så har udgiveren ødelagt sit (RSS-)feed. (F.eks. ved at have brugt et almindeligt `&`-tegn i stedet for at kode det som `&amp;`.) Kontakt venligst udgiveren direkte, da dette ikke kan rettes hos os.

Hvis du ikke kan finde problemet, bedes du kopiere fejlmeddelelsen via Kopi-knappen og dele den [på vores forum](https://forum.antennapod.org/c/support/7). Vores fællesskab vil med glæde kigge på det for at finde den præcise årsag!
