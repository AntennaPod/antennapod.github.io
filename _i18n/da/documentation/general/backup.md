Der er et par muligheder for at kopiere dine data til din nye telefon, og hver metode kopierer en bestemt mængde data:

## Eksport af database

Eksport af AntennaPod-databasen er en god metode, hvis du skal flytte til en ny telefon eller tablet. Du skal sikre dig, at du har den samme version af AntennaPod på både den gamle og den nye telefon. Efter importen er alle data gendannet; du skal blot downloade afsnittene igen.

## Synkronisering

Synkronisering af AntennaPod via *gpodder.net* eller *gPodder Sync*-appen til Nextcloud gør det muligt at gemme og overføre nogle podcast- og asfsnitsdata. Du vil miste dine favoritter, kø og app-indstillinger. Dette kan være en løsning, når du skifter mellem telefon, tablet og/eller desktop. Se venligst [artiklen om synkronisering](/documentation/general/synchronization) for instruktioner.

## OPML

OPML-filer gør det muligt at overføre dine abonnementer til en anden podcast-app. Du mister alle podcast- eller afsnitsspecifikke data (f.eks. om,hvilke afsnit der er blevet afspillet) og alle app-indstillinger. Hvis du vil eksportere din fil, skal du gå til `Indstillinger` » `Import/eksport` » `OPML-eksport`. Afhængigt af din Android-version kan du blive bedt om at vælge, hvor filen skal gemmes. Hvis en *gem-dialog* åbnes med det samme, skal du sørge for at vælge en mappe uden for AntennaPod-mappen (for eksempel `Downloads` eller en anden synlig mappe), så den eksporterede OPML-fil ikke slettes, hvis du afinstallerer AntennaPod.

Hvis du importerer filen i AntennaPod på en anden enhed, vil appen vise en liste over podcasts med afkrydsningsfelter. De podcasts, du vælger fra denne liste, vil blive tilføjet til dine eksisterende abonnementer. Ingen af dine eksisterende abonnementer vil blive påvirket.
