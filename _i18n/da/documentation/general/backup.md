Der er et par muligheder for at kopiere dine data til din nye telefon, og hver
metode kopierer en bestemt mængde data:

## Synkronisering

Synkroniser dine abonnementer via [gpodder.net](https://gpodder.net/). Dette
gemmer nogle podcast- og afsnitsdata (f.eks. afspilningsposition), men du mister
dine favoritter, kø og app-indstillinger. Du kan få flere oplysninger om gpodder
ved at besøge vores [dokumentationsafsnit](/documentation/general/gpodder) om
det.

## Eksport af database

Eksporter AntennaPod-databasen. Dette er eksperimentelt, og du skal sikre dig,
at du har den samme version af AntennaPod på både den gamle og den nye telefon.
Efter import er alle data gendannet; du skal kun overføre afsnit igen.

## OPML

OPML-filer gør det muligt at overføre dine abonnementer til en anden
podcast-app. Du mister alle podcast- eller afsnitsspecifikke data (f.eks. om et
bestemt afsnit er blevet afspillet) og alle app-indstillinger. Hvis du vil
eksportere din fil, skal du gå til `Indstillinger` » `Lagring` »
`Import/eksport`. Sørg for at klikke på `Send...` for at gemme filen i en anden
mappe på din telefon eller et andet sted, for den oprindelige fil slettes, når
du afinstallerer AntennaPod. Når du importerer filen til AntennaPod på en anden
enhed, viser appen en liste over podcasts med afkrydsningsfelter. De podcasts,
du vælger fra denne liste, vil blive tilføjet til dine eksisterende
abonnementer. Ingen af dine eksisterende abonnementer vil blive påvirket.
