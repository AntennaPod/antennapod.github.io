AntennaPod har mange brugere, og vi ønsker ikke, at de skal løbe ind i problemer, fordi vi har justeret eller tilføjet en ny funktion. Det er vigtigt, at der er folk, der tester vores app. Jo flere mennesker der tester, jo flere kombinationer af telefoner, Android-versioner og brugsscenarier kan vi dække, og jo flere problemer kan vi løse inden den officielle udgivelse. Dette hjælper selvfølgelig kun, hvis du rapporterer de problemer, du støder på, ved at oprette et emne på [vores forum](https://forum.antennapod.org/).

Mindre problemer dukker ofte op efter større opdateringer, og de bliver typisk opdaget via fejlrapporter fra brugere i disse tidlige faser. Der er kun én hovedudvikler, som arbejder på dette i sin fritid. Selvom appens opførsel kan variere meget fra en enhed til en anden, har han kun et begrænset antal enheder at teste på.

## Google Play

Hver nye version af AntennaPod sendes til vores beta-testere via Google Play Store, inden den frigives til offentligheden. Hvis du har et skarpt øje og kan forklare, hvad der ikke helt fungerer helt, vil vi meget gerne have din hjælp! Når du deler dine tanker om, hvad der kan forbedres, er du desuden med til at forme appen, så den bedre matcher dine (og fællesskabets) forventninger. Du kan give din feedback ved at oprette et emne på [vores forum](https://forum.antennapod.org/).

Så du vil have det nyeste og bedste og hjælpe os med at finpudse appen, så den virkelig kommer til sin ret? Du skal blot besøge AntennaPod i Play Store og gå til **Tilmed dig betaprogrammet** under *Appunderstøttelse* sektionen. Eller, hvis du sidder ved din computer, kan du tilmelde dig vores betaprogram [her](https://play.google.com/apps/testing/de.danoeh.antennapod).

{% include image.html alt= "

     Bliv betatester - bekræftelsesvindue i Google Play

     "

loc="/assets/images/documentation" file="project-beta.png" %}

## F-Droid

Vi tilbyder i øjeblikket ikke betaversioner i F-Droid-butikken.

Dette skyldes, at F-Droid [ikke](https://gitlab.com/fdroid/fdroidserver/-/issues/161) automatisk genkender betaversioner. Tilføjelse af betaversioner til F-Droid ville kræve en manuel indgriben for hver enkelt betaversion. Hvis der skal rettes noget vigtigt, skal en opdatering også straks udrulles, hvis der er behov for det. Dette kan desværre ikke garanteres.
