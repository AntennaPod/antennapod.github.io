Som standard opdateres alle podcasts med et interval på 12 timer for at hente
nye afsnit. Via `Indstillinger` » `Netværk` » `Opdater podcasts` kan du ændre
intervalperioden, vælge et bestemt tidspunkt på dagen eller slå de automatiske
opdateringer fra.

Du kan også slå denne proces fra for individuelle podcasts, hvis det er
unødvendigt at holde en podcast opdateret. Du kan f.eks. bruge dette, hvis der
ikke længere udgives nye afsnit for en podcast. Eller når du har tilføjet en
podcast, som du kun lejlighedsvis vil lytte til et afsnit af. Du kan indstille
dette ved at gå til en podcast, trykke på `Tandhjul` ikonet og ændre
indstillingen `Hold opdateret`.

Når du slår denne podcast-indstilling fra, vil podcasten ikke længere blive
opdateret, når podcasts opdateres automatisk, eller når du starter denne proces
fra skærmen Kø eller Afsnit. Du kan stadig opdatere podcasten, hvilket vil
bringe nye afsnit til AntennaPod. Men disse nye afsnit vil ikke være synlige i
fanen Ny på skærmen Afsnit.
