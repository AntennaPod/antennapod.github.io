Hjem-skærmen giver dig mulighed for at få et hurtigt overblik over dine podcasts, begynde at lytte og udføre en række handlinger, alt sammen bekvemt fra den samme skærm.

Den indeholder fem sektioner, som hver især viser afsnit eller abonnementer, som man kan interagere direkte med, men som også giver en genvej til den relaterede skærm (f.eks. din kø). Du kan tilpasse din Hjem-skærm - dvs. ændre rækkefølgen på disse sektioner eller skjule nogle af dem - ved at trykke på `…` i topbjælken og vælge `Konfigurer Hjem-skærm`.

## Fortsæt med at lytte

I denne sektion kan du hurtigt og nemt fortsætte med at lytte til afsnit, du allerede har i din kø, og begynde med dem, du allerede er begyndt at lytte til, men ikke er færdig med endnu.

## Se nyheder

I denne sektion finder du de seneste afsnit, der er landet i din indbakke som følge af, at du har opdateret dine abonnementer.

## Bliv overrasket

Her kan du finde et tilfældigt udvalg af afsnit fra dine abonnementer, som du ikke har lyttet til endnu. Hvis du ikke kan se noget, du har lyst til at lytte til, kan du trykke på pileknappen for at opdatere udvalget.

## Tjek dine klassiskere

Her kan du hurtigt se og få adgang til dine mest lyttede abonnementer nogensinde.

## Administrer overførsler

I denne sektion kan du interagere med de afsnit, du har overført til din enhed.
