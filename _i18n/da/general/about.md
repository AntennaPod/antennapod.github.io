AntennaPod er en podcast-afspiller, der er helt gratis og respekterer dit
privatliv. Den er skabt af frivillige fra hele verden uden nogen kommercielle
interesser. Sammen bidrager vi til et åbent økosystem for podcasting. Så du kan
nyde nettets bedste lydindhold.

# Enkel, men rig på funktioner

Der er så mange fede ting at tage sig til i verden og så mange ting i livet, som
man skal bekymre sig om. Så du vil ikke skulle bruge tid på at finde ud af,
hvordan denne her ting fungerer. Du vil hellere i gerne med at finde og lytte
til fremragende indhold. Og du vil gerne kunne organisere indhold, skrue op
eller ned for afspilningshastigheden og automatisere overførsel og sletning. Det
er derfor, vi ønsker, at AntennaPod skal være enkel at bruge, samtidig med at du
får fuld kontrol over din lytteoplevelse.

I den forbindelse er vi klar over, at for hver mulighed, vi tilføjer, betyder
det, at andre muligheder ikke er valgt. Og et fravalg er en beslutning, som vi
tager for slutbrugeren. (Her er et godt [blogindlæg om, hvorfor udviklere
ikke bør gøre det](http://neugierig.org/software/blog/2018/07/options.html) uden
overvejelse.) Vi lover at gøre vores bedste for at træffe de beslutninger, der
skaber en god oplevelse. Fordi - har du allerede besluttet dig for, hvad du skal
spise i aften?

Du skal dog ikke være bekymret. Vi er åbne over for nye funktioner, muligheder
eller præferencer - når der er et godt argument for at tilbyde vores brugere
fleksibilitet. Vi arbejder på tags til podcasts og har f.eks. for nylig indført
lokale feeds. Så hvis du har din egen idé, er du velkommen til at [dele din
anmodning om en funktion på vores forum](https://forum.antennapod.org/c/feature-request)!

# Åben kildekode og fri for annoncer

Ligesom anden god software som Firefox og Signal har AntennaPod åben kildekode.
Det betyder, at alle kan inspicere og bidrage til koden bag appen. Og at
AntennaPod er tilgængelig i den open source- og privatlivsvenlige [F-Droid
app store](https://www.f-droid.org/packages/de.danoeh.antennapod/).

På den måde kan du være sikker på (eller selv kontrollere), at der ikke foregår
nogen skummel dataindsamling. Og da AntennaPod er skabt af frivillige, har vi
ikke brug for annoncører, der generer dig, mens du bruger appen.

# Hold podcasting-økosystemet åbent

Vi står for et åbent økosystem for podcasting. Et økosystem, der

* støtter ytringsfrihed,
* belønner podcastere for deres kreative arbejde,
* beskytter lytterne mod utilgængeligt indhold i [walled gardens](https://en.wikipedia.org/wiki/Walled_garden_(teknologi)),
og
* gør det muligt for brugerne at bruge og skifte mellem apps uden [vendor
lock-in](https://en.wikipedia.org/wiki/Vendor_lock-in).

I praksis betyder det, at du kan abonnere på alle RSS-feeds, der findes, at vi
gør det nemt for dig at støtte podcastere (økonomisk) og at du kan synkronisere,
importere og eksportere dine data.

# Vi hører dig: fællesskab & tilgængelighed

AntennaPod sender indhold til dine ører, men vi vil også gerne høre fra dig!
Vores fællesskab er åbent for din feedback og dine tanker. Som mennesker kan vi
være uenige, men holde en respektfuld tone. Og vi gør vores bedste for at gøre
appen brugervenlig for alle. Derfor er det muligt at skjule automatiske forslag
og nemt at navigere rundt i appen via oplæsning.

# Siden 2011: AntennaPod-projektet i dag

Det [første stykke kode](https://github.com/AntennaPod/AntennaPod/commit/c9283f09dced6f156e13675ef4c13ebeb20cb9e5)
til AntennaPod blev offentliggjort i 2011 af Daniel Oeh, den oprindelige skaber
af AntennaPod. Siden da er appen blevet forbedret, og vores fællesskab er
vokset.

I dag samler AntennaPod et stort fællesskab af podcast-afhængige og open
source-entusiaster. Appen er installeret på over 180.000 aktive enheder (en
telefon eller tablet, der har været tændt mindst én gang de sidste 30 dage) via
Google play. Og vi formoder, at tusindvis af brugere har installeret appen via
F-Droid, den privatlivsvenlige app-butik.

Hele projektet vedligeholdes af en løs gruppe af frivillige fra hele verden. Der
er ingen officiel organisation bag. Der er omkring 3 personer, der regelmæssigt
bidrager med kode, og [mange flere](https://github.com/AntennaPod/AntennaPod/graphs/contributors)
bidrager lejlighedsvis. Vores forum har over 190 medlemmer og har hver måned
langt over 300 besøgende. Projektet ledes i øjeblikket af @ByteHamster og
@Keunes.

Vi er glade for at have eller byde dig velkommen som bruger. Hvis du har
spørgsmål, er du mere end velkommen på vores [forum](https://forum.antennapod.org).
Vores fællesskab hjælper meget gerne. Og tjek de måder hvorpå du kan [bidrage](/contribute/),
hvis du ønsker at give noget tilbage til dette fantastiske projekt!
