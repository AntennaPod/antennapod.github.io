AntennaPod udvikles og vedligeholdes af individuelle frivillige og er ikke repræsenteret af nogen juridisk enhed. Fællesskabet har ikke brug for dine data, så appen og webstedet er designet til at være fuldt ud GDPR-kompatibelt. Læs videre for at få mere at vide.

## Hvilke data AntennaPod-appen kan indsamle, gemme og behandle

AntennaPod-appen gemmer kun de data, der er strengt nødvendige for, at appen kan fungere. Dette omfatter f.eks. listen over podcasts, du følger, app-indstillingerne og autentifikationsdata, der er angivet for specifikke podcasts eller tjenester (såsom synkroniseringstjenester). Appen indeholder ikke nogen reklamebiblioteker eller nogen tredjeparts sporingskode (analysekode), såsom Google Analytics.

**Alle data, der leveres og oprettes af AntennaPod-appen, gemmes lokalt på din enhed. AntennaPod sender eller uploader ikke dine data nogen steder, undtagen hvor det er strengt nødvendigt for at appen kan fungere. ** Se det andet næstfølgende afsnit om de tilfælde, hvor dine oplysninger kan videregives til tredjeparter.

Det eneste tilfælde, hvor dine data fra tredjeparter håndteres, er ved brug af en synkroniseringstjeneste, hvis den er aktiveret via indstillingerne. I det tilfælde kan appen modtage abonnementer og afspilningshændelser, der leveres af tjenesten.

## App-tilladelser

Appen anmoder om følgende Android-tilladelser, der er relevante for beskyttelse af personlige oplysninger:

- Læs fra/skriv til lager (fotos/medier/filer): Lagertilladelsen bruges til at åbne filer, som ikke downloades direkte inde fra appen. Den kan også bruges til at importere appindstillinger eller OPML-filer. Der anmodes kun om tilladelsen, hvis du udfører en handling, der kræver læsning fra lageret.

## Hvilke app-data andre parter kan indsamle, gemme og behandle

- Podcast-host: Når det er angivet i podcast-indstillingerne, modtager en host de godkendelsesdata, du har angivet. Webservere, der leverer podcast-feeds, indsamler muligvis yderligere data, f.eks. din IP-adresse, adgangstidspunkt og det, der er tilgået. Dette omfatter de afsnit, du downloader eller streamer. Se deres respektive politikker om beskyttelse af personlige oplysninger for nærmere oplysninger. Du kan se URL'en for en podcast ved at åbne podcasten og trykke på infoikonet. AntennaPod tillader ikke, at fjernservere sætter cookies. Serverne kan registrere, at du bruger AntennaPod, og hvilken version af AntennaPod du bruger (HTTP User-Agent). Hvis flere podcasts er hostet på den samme server, kan serveren registrere listen over podcasts, som du har abonneret på, og som er hostet på den pågældende server. Dette kan ske, hvis udgivere bruger feedburner, podtrac eller lignende tjenester til at distribuere deres feeds.
- Opdagelses- og søgetjenester: Når du åbner skærmen Opdag i appen, sender den et opkald til Apple for at indsamle podcast-forslag. De gemmer muligvis forespørgslen, herunder land (der som standard er enhedens land). Disse forslag kan deaktiveres ved at vælge "fra" i regionsvælgeren. Når du bruger søgefunktionen i AntennaPod, kan tjenesterne PodcastIndex.org, Apple Podcasts og fyyd gemme din forespørgsel, herunder søgetermerne. Opdagelses- og søgeforespørgsler omfatter også IP-adresse, tid og appnavn "AntennaPod". Når du abonnerer, serveres feed'et fra podcast-hosteren, hvilket betyder, at opdagelses-/søgetjenesten ikke længere er involveret.
- Synkroniseringstjenester: Når den er aktiveret via indstillingerne, synkroniserer AntennaPod dine data. Disse data kan omfatte loginoplysninger, abonnerede podcasts, lyttede afsnit, afspilning, pause- og favorithandlinger med dato- og tidsstempler samt IP-adresse. Du kan få flere oplysninger i din udbyders privatlivspolitik.
- Google: Hvis du har aktiveret sikkerhedskopiering og nulstilling i din telefons indstillinger (`Indstillinger` » `Sikkerhedskopiering og nulstilling` » `Sikkerhedskopiering af mine data`), skal du være opmærksom på, at Android selv med jævne mellemrum gemmer en kopi af din telefons data på Googles servere. Denne sikkerhedskopi indeholder private oplysninger, herunder dine Wi-Fi-adgangskoder, beskeder og opkaldshistorik. Den kan også indeholde data fra AntennaPod og fra andre apps, du bruger. Udviklerne af AntennaPod har ikke adgang til disse data. For mere information, se [Google's privatlivspolitik](https://policies.google.com).

## Hvilke data der kan blive indsamlet, gemt og behandlet fra AntennaPod online tjenester

- Donationssystemet: AntennaPod bruger Open Collective, som tilbydes af Open Collective Inc (USA) & Open Collective Europe ASBL (Belgien). Når du foretager en donation, får disse enheder adgang til visse data. For yderligere oplysninger, se [Open Collective's privatlivspolitik](https://opencollective.com/privacypolicy).
- Hjemmesiden: AntennaPod's websted er hostet via GitHub Pages. I [GitHub's fortrolighedspolitik](https://docs.github.com/en/github/site-policy/github-privacy-statement#github-pages) oplyses det, at "GitHub kan indsamle personlige brugeroplysninger fra besøgende på dit GitHub Pages-websted, herunder logfiler over de besøgendes IP-adresser, for at overholde juridiske forpligtelser og for at opretholde sikkerheden og integriteten af webstedet og tjenesten." Webstedet gemmer ikke nogen cookies på din maskine, og der anvendes ingen tredjepartssporing (analyse) eller andre tjenester.
- Forummet: AntennaPod's forum bruger Discourse-softwaren, som hostes af kerneholdet. Se venligst [forum's privatlivspolitik](https://forum.antennapod.org/privacy) for hvilke data der er tale om.

## Hvilke data AntennaPod-kerneholdet kan få adgang til

Udviklerne af AntennaPod har **ikke** adgang til nogen af dine oplysninger, undtagen når du

- aktivt deler fejlfindingsoplysninger (enten via e-mail ved hjælp af funktionen 'Nedbrudsrapport' eller via Googles funktion til rapportering af Android-nedbrud):
   - enhedstype
   - Android-version
   - AntennaPod-version
- aktivt dele en anmeldelse i Google Play-butikken:
   - offentlige profiloplysninger
   - AntennaPod-version
   - enhedstype
   - enhedens sprog
   - Android-version
- besøger eller deltager i vores forum: som beskrevet i [forummets privatlivspolitik](https://forum.antennapod.org/privacy)
- aktivt yder et finansielt bidrag via Open Collective (medmindre du yder et bidrag som [anonym gæst](https://docs.opencollective.com/help/financial-contributors/payments#contributing-as-a-guest) eller [incognito](https://docs.opencollective.com/help/financial-contributors/payments#select-a-contributor)):
   - offentlige profiloplysninger (navn, virksomhed, beskrivelse, billede, Twitter, GitHub, websted)
   - e-mailadresse

## Opdateringer af denne privatlivspolitik

Udviklerne kan opdatere denne politik i fremtiden. Det er tilrådeligt at kontrollere politikken regelmæssigt for eventuelle ændringer. Ændringer af denne fortrolighedspolitik er gældende, når de foretages på dette dokument.

Denne privatlivspolitik blev senest opdateret den 13-07-2024. Hvis du har spørgsmål, kan du oprette et problem på GitHub.

{% if site.lang != 'en' %}

Denne privatlivspolitik er oversat fra engelsk for at hjælpe dig med at forstå, hvordan AnteannPod håndterer emnet. I tilfælde af uoverensstemmelse mellem den originale og den oversatte version, vil den engelske version have forrang.

{% endif %}
