Som et fællesskabsprojekt er AntennaPod afhængig af frivillige kodebidrag fra en
lang række mennesker. Ikke kun til selve appen, men også til webstedet og
relaterede projekter.

# App (Java)

Du er nu ved kernen i projektet! Dit bidrag bruges af tusindvis af mennesker
over hele verden og er et vigtigt bidrag til et åbent økosystem for podcasting.
Har du erfaring med Java, eller er du lige begyndt? Vi tager med glæde mod dine
bidrag i vores [GitHub-depot](https://github.com/AntennaPod/AntennaPod).

## Her har vi brug for hjælp

Der er et par områder, hvor vi godt kunne bruge din støtte. Fordi de er vigtige,
ofte efterspurgte eller begge dele. Vi har lavet en tydelig oversigt over [de
problemer og funktionsområder, som vi har mest brug for hjælp til](https://github.com/AntennaPod/AntennaPod/projects/2).
Kast dig over et af de følgende problemer, og vi vil være dig evigt
taknemmelige!

Ud over disse større projekter kan du altid tjekke [problemer med etiketten
'hjælp ønsket'](https://github.com/AntennaPod/AntennaPod/labels/help%20wanted)
på GitHub.

Hvis du foretrækker at jagte fejl, kan du gå til listen ['bekræftede fejl'
problem-etiketten](https://github.com/AntennaPod/AntennaPod/labels/Type%3A%20Confirmed%20bug)
på GitHub.

## Kom godt i gang

**Før** Du skal ikke bare indsende en PR, men altid *tilkendegive din interesse
først*. Nogle gange er vi endnu ikke nået til enighed om en brugeroplevelse og
grænseflade. Det kan ske, at nogen har indvilliget i at begynde at arbejde på
noget, men vi har glemt at 'tildele' GitHub-emnet. At give sig til kende i vores
forum er den bedste måde at undgå at spilde tid på kode, der ikke bliver
accepteret.

**Undervejs** Tag et kig i vores wiki; den indeholder [praktisk information
for bidragydere](https://github.com/AntennaPod/AntennaPod/wiki). Der finder du
f.eks. oplysninger om projektets [kodestil](https://github.com/AntennaPod/AntennaPod/wiki/Code-style)
og kan se [hvordan du sikrer dig, at du bliver akkrediteret](https://github.com/AntennaPod/AntennaPod/wiki/Getting-accredited-on-the-Contributors-page)
for dit arbejde i appen. Sidst, men ikke mindst: byggevejledninger og info om
fejlfindings-logs.

**Efter** Fortæl om dit arbejde, og gør krav på din berømmelse! Det kan
inspirere andre potentielle bidragydere og er med til at fremme appen generelt.
Vi retweeter gerne dine tweets!

# Websted (SCSS, HTML)

Grundlaget for vores nye websted blev venligst bygget af [Anxhelo](https://lushka.al).
Nu er vi klar til at udvide! Er du bekendt med [Jekyll](https://jekyllrb.com/)?
Så hjælp os med at implementere (dele af) [vores ønskeliste til webstedet](https://forum.antennapod.org/t/sitemap-for-the-new-website/240)
og tjek vores [website-depot](https://github.com/AntennaPod/antennapod.github.io)
nu.

# Opstrøms & andre projekter

AntennaPod eksisterer ikke i isolation. Projektet er afhængig af mange andre -
at bidrage til dem hjælper også AntennaPod med at trives:

* **Nextcloud Podcast app** (Vue, PHP, Javascript) I december 2020 oprettede
Jonas Heinrich [Nextcloud Podcast app](https://apps.nextcloud.com/apps/podcast).
Det er allerede en god måde at abonnere på og lytte til dine podcasts online i
et selvhostet miljø. Den videreudvikling og [integration med AntennaPod](https://git.project-insanity.org/onny/nextcloud-app-podcast/-/issues/103)
ville være en meget velkommen tilføjelse.
* **gpodder.net** (Python, HTML) Det langvarige og libre [gpodder.net](https://gpodder.net/)
projekt giver brugerne mulighed for at forbinde og synkronisere deres
podcast-afspillere. Desværre er projektet et offer for sin egen succes:
webserveren er ofte utilgængelig, og AntennaPod-brugere ser synkroniseringsfejl.
Enhver støtte til projektet og dets vedligeholdere er velkommen, især i
forbindelse med [dette API-problem](https://github.com/gpodder/mygpo/issues/128).

# Kontakt os!

Er din interesse vakt, men du er ikke sikker endnu? Er du klar til at komme i
gang? Så kontakt @Keunes eller @ByteHamster på [vores forum](https://forum.antennapod.org)!
