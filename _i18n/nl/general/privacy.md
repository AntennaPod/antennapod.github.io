AntennaPod wordt ontwikkeld en onderhouden door individuele vrijwilligers en wordt niet vertegenwoordigd door een juridische entiteit. De community heeft jouw gegevens niet nodig, dus de app en website zijn ontworpen om volledig te voldoen aan de AVG. Lees verder voor meer informatie.

## Welke gegevens de app AntennaPod kan verzamelen, opslaan en verwerken

De app slaat alleen gegevens op die strikt noodzakelijk zijn om de app te laten functioneren. Dit omvat bijvoorbeeld de lijst van podcasts die je volgt, de app-instellingen, en verificatiegegevens die voor specifieke podcasts of diensten (zoals synchronisatiediensten) zijn verstrekt. De app bevat geen reclamebibliotheken of tracking (analytics) code van derden, zoals Google Analytics.

**Alle gegevens die worden verstrekt en gecreëerd tijdens het gebruik van de AntennaPod app worden lokaal op je toestel opgeslagen. AntennaPod verstuurt of uploadt de gegevens nergens naartoe, behalve waar strikt noodzakelijk voor het functioneren van de app.**Zie de tweede volgende paragraaf voor de gevallen waarin je gegevens aan derden kunnen worden verstrekt.

Het enige geval waarin jouw gegevens van derden worden verwerkt, is wanneer gebruik wordt gemaakt van een synchronisatieservice, indien ingeschakeld via de instellingen. Hierbij kan de app abonnementen en afspeelgebeurtenissen ontvangen die door de dienst worden geleverd.

## App-rechten

De app vraagt de volgende privacy-relevante Android-rechten aan:

- Lezen van/schrijven naar Opslag (Foto's/Media/Bestanden): De rechten voor opslag worden gebruikt om bestanden te openen die niet rechtstreeks via de app zijn gedownload. Het kan ook worden gebruikt om app-instellingen of OPML-bestanden te importeren. De toestemming wordt alleen gevraagd als je een actie uitvoert die lezen uit opslag vereist.

## Welke app-gegevens andere partijen kunnen verzamelen, opslaan en verwerken

- Podcast hosters: een host ontvangt je verificatiegegevens als je die opgeeft in de podcast-instellingen. Webservers die de podcast-feeds aanbieden, kunnen extra gegevens verzamelen, zoals het IP-adres, de tijd van toegang en wat er wordt opgevraagd. Dit omvat de afleveringen die je aan het downloaden of streamen bent. Raadpleeg het privacybeleid van de aanbieders voor meer informatie. De URL van een podcast is op te zoeken door de podcast te openen en op het info-pictogram te drukken. AntennaPod staat niet toe dat externe servers cookies plaatsen. De servers kunnen detecteren dat je AntennaPod gebruikt en welke versie van AntennaPod je gebruikt (HTTP User-Agent). Als meerdere podcasts op dezelfde server worden gehost, kan de server de lijst van podcast-abonnementen achterhalen die op de server worden gehost. Dit kan gebeuren als uitgevers feedburner, podtrac of soortgelijke diensten gebruiken om hun feeds te verspreiden.

- Ontdekkings- en zoekservices: Wanneer het Ontdek-scherm in de app wordt geopend, wordt er een oproep naar Apple gestuurd om podcast-suggesties te verzamelen. Ze kunnen de zoekopdracht opslaan, inclusief het land (dat standaard het land van het apparaat is). Deze suggesties kunnen worden uitgeschakeld door "uit" te kiezen in de regiokiezer. Wanneer de zoekfunctie in AntennaPod wordt gebruikt, kunnen de services PodcastIndex.org, iTunes, fyyd en gpodder.net de zoekopdracht opslaan, inclusief de zoektermen. Activiteit rond het Ontdek-scherm en zoekopdrachten bevatten ook het IP-adres, de tijd en de app-naam "AntennaPod". Nadat je je op een podcast hebt geabonneerd, wordt de feed direct geleverd door de podcast-host. Daar is de discovery-/zoekservice niet meer bij betrokken.

- Synchronisatiediensten: Indien ingeschakeld via de instellingen, synchroniseert AntennaPod je gegevens. Deze gegevens kunnen inloggegevens, geabonneerde podcasts, beluisterde afleveringen, afspelen, pauzeren en favoriete acties met datum- en tijdstempels en IP-adres bevatten. Raadpleeg voor meer informatie het privacybeleid van je provider (bijvoorbeeld [privacybeleid van gpodder.net](https://gpodder.net/privacy), of dat van je Nextcloud-host).

- Google: Als back-up & reset is geactiveerd in de instellingen van je telefoon (Instellingen → Back-up & Reset → Maak een back-up van mijn gegevens), wees er dan van bewust dat Android zelf periodiek een kopie van de telefoongegevens opslaat op Google-servers. Deze back-up bevat privé-informatie, waaronder de wifi-wachtwoorden, berichten en belgeschiedenis. Het kan ook gegevens bevatten van AntennaPod en van andere apps die in gebruik zijn. De ontwikkelaars van AntennaPod hebben geen toegang tot deze gegevens. Voor meer informatie, zie [Google's privacybeleid](https://policies.google.com).

## Welke gegevens kunnen worden verzameld, opgeslagen en verwerkt via de online diensten van AntennaPod

- Het donatie systeem: AntennaPod maakt gebruik van Open Collective, aangeboden door Open Collective Inc (VS) & Open Collective Europe ASBL (België). Wanneer je een donatie doet, krijgen deze instanties toegang tot bepaalde gegevens. Voor meer informatie, zie [Open Collective's privacy policy](https://opencollective.com/privacypolicy).

- De website: AntennaPod's website wordt gehost via GitHub Pages. [GitHub's privacybeleid](https://docs.github.com/en/github/site-policy/github-privacy-statement#github-pages) vermeldt dat "GitHub persoonlijke gebruikersinformatie kan verzamelen van bezoekers aan uw GitHub Pages website, inclusief logs van IP-adressen van bezoekers, om te voldoen aan wettelijke verplichtingen, en om de veiligheid en integriteit van de website en de service te handhaven." De website slaat geen cookies op jouw machine op, en er worden geen 3rd party tracking (analytics) of andere diensten gebruikt.

- Het forum: AntennaPod's forum maakt gebruik van de Discourse software, gehost door het kernteam. Zie de [forum's privacy policy](https://forum.antennapod.org/privacy) over welke gegevens het gaat.

## Tot welke gegevens het AntennaPod kernteam toegang kan hebben

De ontwikkelaars van AntennaPod hebben **geen** toegang tot je gegevens, uitgezonderd

- het actief debugging-informatie delen (hetzij via e-mail met behulp van de 'Crash Report' functie, of via de Android-crashrapportagefunctie van Google):

   - toestel type

   - Android-versie

   - AntennePod versie

- actief een recensie delen in de Google Play store:

   - openbare profielinformatie

   - AntennePod versie

   - toestel type

   - taal van het toestel

   - Android-versie

- ons forum bezoeken of eraan deelnemen: zoals beschreven in het [privacybeleid van het forum's](https://forum.antennapod.org/privacy)

- actief een financiële bijdrage leveren via Open Collective (tenzij je een [incognito](https://docs.opencollective.com/help/financial-contributors/payments#profile) bijdrage levert):

   - openbare profielinformatie (naam, bedrijf, beschrijving, afbeelding, Twitter, GitHub, website)

   - e-mailadres

## Updates van dit privacybeleid

De ontwikkelaars kunnen dit beleid in de toekomst bijwerken. Het is raadzaam om het beleid regelmatig te controleren op eventuele wijzigingen. Wijzigingen in dit privacybeleid worden van kracht wanneer ze op dit document worden aangebracht.

Dit privacybeleid is voor het laatst bijgewerkt op 2022-02-13. Bij vragen, open een issue op GitHub of ons forum.

{% if site.lang != 'en' %}

Dit privacybeleid is vertaald uit het Engels om je te helpen begrijpen hoe AntennaPod omgaat met het onderwerp. In geval van tegenstrijdigheid tussen de originele en de vertaalde versie, zal de Engelse versie voorrang hebben.

{% endif %}
