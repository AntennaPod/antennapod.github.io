Begin door je te abonneren op een podcast. Meer daarover staat [hier](/documentation/getting-started/subscribe). Na het abonneren worden nieuwe afleveringen getoond in `Postvak IN`. Beslis of je ze inderdaad wilt beluisteren of niet. Als een aflevering in Postvak IN staat heb je nog niet bepaald wat je ermee wilt doen.

- Als je geen interesse hebt in bepaalde aflevering kun je 'm wegvegen. De aflevering blijft nog steeds gemarkeerd als niet-afgespeeld en is te vinden op de pagina `Afleveringen` en op de pagina van de podcast.
- Bij interesse in een aflevering zijn er twee opties, afhankelijk van je luistergedrag.
   - Download de aflevering. Bij het downloaden voegt AntennaPod de aflevering ook automatisch toe aan de wachtrij en verwijderd het uit de inbox. Er is een instelling om nieuwe afleveringen achteraan, vooraan of na de momenteel spelende aflevering in de wachtrij te plaatsen. AntennaPod is oorspronkelijk ontworpen voor downloaden, maar aangezien streamen steeds populairder wordt, kun je ook de tweede optie gebruiken.
   - Voeg de aflevering simpelweg toe aan de wachtrij. AntennaPod verwijdert hem dan automatisch uit Postvak IN en zet hem in de wachtrij. Je kunt later de aflevering direct afspelen zonder hem eerst te hoeven downloaden, dus hij neemt geen ruimte in beslag. Denk daarbij aan streamen, zoals video's op YouTube. Nadelen: de aflevering is niet offline beschikbaar, je hebt mobiel dataverbruik onderweg, en doorspoelen gaat een beetje langzamer.
- Na het afspelen markeert AntennaPod de aflevering als gespeeld en verwijdert hem uit de wachtrij. Er is een instelling om hem ook automatisch te verwijderen na het afspelen. Je kunt een lijst van alle afleveringen die nog gedownload zijn (of ze nu in de wachtrij staan of niet) vinden op de pagina `Downloads`.
- Markeer een aflevering die je bevalt en nog eens wilt beluisteren als favoriet. Je kunt de pagina `Afleveringen` filteren zodat deze allen je favorieten laat zien en AntennaPod verwijdert deze (standaard) niet na afspelen.

Als je geabonneerd bent op een werkelijk goede podcast en je weet al dat alle afleveringen geweldig zullen zijn, gebruik dan de auto-download functie. Wanneer deze ingeschakeld is voor een podcast, worden alle toekomstige nieuwe afleveringen automatisch gedownload en toegevoegd aan de wachtrij. Ze verdwijnen automatisch uit Postvak IN zodra ze gedownload zijn.
