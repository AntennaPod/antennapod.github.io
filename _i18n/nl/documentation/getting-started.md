Begin door je te abonneren op een podcast. Meer daarover staat [hier](/documentation/getting-started/subscribe). Na het abonneren worden nieuwe afleveringen getoond op `Afleveringen` » `Nieuw`. Beslis of je ze inderdaad wilt beluisteren of niet. `Nieuw` houdt in dat nog niet is bepaald wat je wilt doen.

- Als je geen interesse hebt in bepaalde aflevering kun je 'm wegvegen. AntennaPod verwijdert dan de `nieuw`-status. De aflevering blijft nog steeds gemarkeerd als niet-afgespeeld en is te vinden op de pagina `Afleveringen` » `Alle` en op de pagina van de podcast.

- Bij interesse in een aflevering zijn er twee opties, afhankelijk van je luistergedrag.

   - Download de aflevering. Bij het downloaden voegt AntennaPod de aflevering ook automatisch toe aan de wachtrij en wordt de `nieuw`-status verwijderd. Er is een instelling om nieuwe afleveringen achteraan, vooraan of na de momenteel spelende aflevering in de wachtrij te plaatsen. AntennaPod is oorspronkelijk ontworpen voor downloaden, maar aangezien streamen steeds populairder wordt, kun je ook de tweede optie gebruiken.

   - Voeg de aflevering simpelweg toe aan de wachtrij. AntennaPod verwijdert dan automatisch de `nieuw`-status. De aflevering kan later direct afgespeeld worden zonder downloaden en neemt geen ruimte in beslag. Denk daarbij aan streamen, zoals video's op YouTube. Nadelen: de aflevering is niet offline beschikbaar, je hebt mobiel dataverbruik onderweg, en doorspoelen gaat een beetje langzamer.

- Na het afspelen markeert AntennaPod de aflevering als gespeeld en verwijdert hem uit de wachtrij. AntennaPod kan de download ook automatisch verwijderen na afspelen. Er is een lijst van alle afleveringen die gedownload zijn (of ze nu in de wachtrij staan of niet) op de pagina `Downloads` » `Voltooid`.

- Markeer een aflevering die je bevalt en nog eens wilt beluisteren als favoriet. De aflevering verschijnt bij `Afleveringen` » `Favorieten`. AntennaPod verwijdert deze (standaard) niet na afspelen.

Als je geabonneerd bent op een werkelijk goede podcast en je weet al dat alle afleveringen geweldig zullen zijn, gebruik dan de auto-download functie. Wanneer deze ingeschakeld is, worden alle toekomstige nieuwe afleveringen automatisch gedownload en toegevoegd aan de wachtrij. Ze verdwijnen automatisch van de pagina `Afleveringen` » `Nieuw` zodra ze gedownload zijn.
