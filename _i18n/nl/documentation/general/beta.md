AntennaPod heeft veel gebruikers en we willen niet dat die in de problemen komen als we een nieuwe functie toevoegen. Het is belangrijk dat we een significante groep onze app laten testen, zodat we weten dat alle mogelijke combinaties van telefoons, Android-versies en use cases werken zoals verwacht.

Kleine problemen duiken vaak op na grote updates en ze worden pas in een vroeg stadium ontdekt via bugrapporten van gebruikers. Er is maar één hoofdontwikkelaar die hier in zijn vrije tijd mee bezig is. Hij heeft maar enkele toestellen om op te testen, terwijl het gedrag van toestel tot toestel kan verschillen.

## Google Play

Elke nieuwe versie van AntennaPod wordt via de Google Play Store naar onze bètatesters gestuurd voordat deze beschikbaar komt aan het grote publiek. Daarmee kunnen we updates testen op veel verschillende apparaten en Android-versies, zodat we bugs en problemen met de gebruikerservaring op tijd kunnen detecteren. Als je een kritische blik hebt en kunt uitleggen wat er mis gaat, dan is je hulp van harte welkom! Bovendien, als je iets ziet dat niet bevalt, is als bètatester je kans groter dat de app nog zo kan worden aangepast dat het werkt zoals je wil.

Dus je wilt het nieuwste van het nieuwste hebben? Dat kan zeker! Ga gewoon naar de AntennaPod-lijst in de Play Store en ga naar "Word een bètatester" onderaan de pagina. Of ga naar [deze url](https://play.google.com/apps/testing/de.danoeh.antennapod).

{% include image.html alt= "

Word een bètatester - bevestigingsvenster in Google Play

     "

loc="/assets/images/documentation" file="project-beta.png" %}

## F-Droid

We bieden momenteel geen bètaversies aan in de F-Droid Store.

Dit komt omdat F-Droid bètaversies [niet](https://gitlab.com/fdroid/fdroidserver/-/issues/161) automatisch herkent. Het toevoegen van bètaversies aan F-Droid zou een handmatige interventie voor elke bètaversie vereisen. Ook als er iets belangrijks moet worden opgelost, moet er direct een update worden uitgerold. Helaas kan dit niet worden gegarandeerd.
