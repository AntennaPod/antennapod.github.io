Er zijn een paar mogelijkheden om je gegevens naar een nieuw toestel te kopiëren. Elke methode kopieert een bepaalde hoeveelheid gegevens:

## Database exporteren

Het exporteren van de AntennaPod-database is een goede manier als je naar een nieuwe telefoon of tablet wilt migreren. Zorg ervoor dat dezelfde versie van AntennaPod op de oude en de nieuwe telefoon staat. Na het importeren worden alle gegevens hersteld, je moet wel de afleveringen opnieuw downloaden.

## Synchronisatie

Het synchroniseren van AntennaPod via *gpodder.net* of de *gPodder Sync* app voor Nextcloud maakt het mogelijk om bepaalde podcast- & aflevering-gegevens op te slaan en te migreren. Je zult al je favorieten, de wachtrij en de app-instellingen verliezen. Dit kan een oplossing zijn wanneer je een telefoon, tablet en/of desktop-app gebruikt. Zie het [artikel over synchronisatie](/documentatie/algemeen/synchronisatie) voor meer informatie.

## OPML

Met OPML-bestanden zet je abonnementen over naar een andere podcast-app. Alle podcast- of afleveringsspecifieke gegevens (bijvoorbeeld of een specifieke aflevering is afgespeeld) en alle app-instellingen gaan verloren. Ga naar `Instellingen` » `Opslag` » `Importeren/Exporteren` om het OPML-bestand aan te maken. Klik op `Versturen...` om het bestand op te slaan in een andere map op je telefoon of ergens anders te bewaren, want het originele bestand wordt verwijderd bij het deïnstalleren van AntennaPod.

Als je het bestand importeerd in AntennaPod op een ander apparaat, zal de app een lijst van podcasts met selectievakjes tonen. De podcasts die je in die lijst aanvinkt, zullen dan worden toegevoegd aan je bestaande abonnementen. Dit heeft verder geen invloed op je bestaande abonnementen.
