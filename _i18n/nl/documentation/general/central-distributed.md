Er zijn in principe twee manieren om een podcast-app te maken:

1. **Gecentraliseerd**: Er is een centrale server (gerund door het bedrijf dat de app ontwikkelt) die controleert op nieuwe afleveringen en deze vervolgens doorstuurt aan jouw app.

1. **Gedistribueerd**: De app zelf controleert op nieuwe afleveringen, rechtstreeks van de podcast-uitgevers.


AntennaPod gebruikt methode 2. Dit heeft zowel voor- als nadelen:

- Omdat de app controleert op nieuwe afleveringen, hoeven de makers van de app (zoals wij) geen centrale server te onderhouden. Dit scheelt een hoop tijd en energie. Het bespaart ons ook hoop geld, wat betekent dat we niet afhankelijk zijn van advertenties, of van veel of grote donaties.

- Omdat de app niet afhankelijk is van een centrale server om nieuwe afleveringen op te halen, zal AntennaPod blijven werken, onafhankelijk van ons doen en laten. Bij een gecentraliseerd model zou de app stoppen met werken als de app-makers, om welke reden dan ook, hun server off-line halen.

- Wij, als de maker van de app, weten niet en kunnen zelfs niet weten op welke podcasts je geabonneerd bent, welke afleveringen je al dan niet beluisterd, of wanneer je dat doet. App-makers die een centrale server gebruiken, verzamelen wel zulke gegevens - ten nadele van jouw privacy.

- Sommige uitgevers bieden priv√©-feeds aan, voor eerdere toegang tot afleveringen, specials of advertentievrije afleveringen. Zulke feeds vereisen een gebruikersnaam en wachtwoord, welke AntennaPod direct aan de podcast-host doorgeeft wanneer nodig. Bij gecentraliseerde apps is dit vaak simpelweg niet mogelijk. En als het wel kan, betekent dit dat je je inloggegevens aan de app-makers moet geven.

- Omdat er geen centraal toegangspunt is, waardoor app-ontwikkelaars podcasts van hun server kunnen weren of verwijderen, is er geen risico op censuur.

- Aan de andere kant betekent een gedistribueerd model dat je alleen nieuwe afleveringen krijgt wanneer je een podcast ververst. In AntennaPod is dit standaard elke 12 uur, maar je kunt dit veranderen om vaker of minder vaak te laten gebeuren. Je kunt ook altijd handmatig controleren op nieuwe afleveringen. Een centrale server kan zeer frequent controleren of er nieuwe afleveringen zijn of zelfs in realtime op de hoogte gebracht worden door podcast-hosts. Op die manier kunnen apps ook veel sneller op de hoogte zijn van nieuwe afleveringen, zonder dat je regelmatig alle podcasts waarop je geabonneerd bent hoeft te controleren.

- Bovendien is het niet mogelijk voor AntennaPod om je afleveringen aan te bieden die door de podcast-uitgever zijn verwijderd, bijvoorbeeld omdat ze alleen de 10 meest recente afleveringen online houden. Apps die afhankelijk zijn van een centrale server zouden je wel toegang kunnen geven tot oudere afleveringen, zelfs als deze zijn verdwenen uit de RSS-feed.
