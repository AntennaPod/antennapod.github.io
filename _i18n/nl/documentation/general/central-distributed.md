Er zijn in principe twee manieren om een podcast-app te maken:

1. **Central**: Er is een centrale server (gerund door het bedrijf dat de app
ontwikkelt) die controleert op nieuwe afleveringen en deze vervolgens levert.
1. **Gedistribueerd**: De app zelf controleert op nieuwe afleveringen,
rechtstreeks van de podcast-uitgevers.

AntennaPod gebruikt methode 2, omdat wij hebben geen centrale server hebben. Er
zijn voor- en nadelen van die methode.

- Als een bedrijf een centrale server gebruikt en die afsluit, zal de
podcast-app stoppen met werken. AntennaPod blijft echter onafhankelijk werken,
omdat het alleen voor nieuwe afleveringen naar de websites van de
podcastuitgevers kijkt.
- Bij de centrale methode moet het bedrijf de server beheren, dat kost geld. Of
de gebruiker betaalt voor de app, of de app toont advertenties. AntennaPod is
ontwikkeld door vrijwilligers zonder er geld aan te verdienen. De app is gratis
en zonder advertenties, maar we kunnen het ons daarom niet veroorloven een
server te exploiteren.
- Met de centrale methode weet de serverbeheerder op welke podcasts je bent
geabonneerd. Waarschijnlijk weet hij zelfs welke afleveringen je beluistert,
welke delen van de afleveringen en op welk tijdstip. AntennaPod weet daar niets
van. We hebben niet eens een server waar we die gegevens zouden kunnen
verzamelen.
- Als je private feeds beluistert (sommige uitgevers verkopen hun podcasts of
geven supporters vervroegde toegang tot de afleveringen), vereist de centrale
methode dat jij het wachtwoord stuurt naar het bedrijf dat de app beheert.
Meestal laten de centrale diensten niet toe om private feeds toe te voegen.
- Door de centrale aanpak te gebruiken, kan het bedrijf dat de app beheert,
afleveringen op hun server bewaren, zelfs als ze door de podcast-uitgevers
worden verwijderd. Met de gedistribueerde aanpak hebt je alleen toegang tot de
afleveringen die de uitgevers in hun feed specificeren. Als je AntennaPod
gebruikt bij een abonnement op een podcast en de uitgever een aflevering
verwijdert, bewaart AntennaPod die aflevering. Maar als die wordt verwijderd en
opnieuw ge√Ønstalleerd, is de aflevering weg (tenzij eerder een back-up van de
aflevering is gemaakt). Alles gebeurt lokaal op jouw toestel, dus als uitgevers
geen aflevering melden, weet de gedistribueerde aanpak niet dat de aflevering
bestaat.
- Met de gedistribueerde aanpak kun je alle podcasts beluisteren. Omdat het
toestel zelf naar nieuwe afleveringen zoekt, kunnen app-ontwikkelaars niet
censureren welke podcasts je kunt beluisteren door ze van de server te
verwijderen.
