Er zijn in principe twee manieren om een podcast-app te maken:

1. **Gecentraliseerd**: Er is een centrale server (gerund door het bedrijf dat de
app ontwikkelt) die controleert op nieuwe afleveringen en deze vervolgens
doorstuurt aan jouw app.
1. **Gedistribueerd**: De app zelf controleert op nieuwe afleveringen,
rechtstreeks van de podcast-uitgevers.

AntennaPod gebruikt methode 2. Dit heeft zowel voor- als nadelen:

- Omdat de app controleert opber nieuwe, hoeven de makers van de app (zoals wij)
geen centrale server te onderhouden. Dit bespaart veel tijd en moeite. Het
bespaart ook veel geld, daardoor zijn we niet afhankelijk van advertenties of
grote bedragen aan donaties.
- Omdat de app niet afhankelijk is van een centrale server om nieuwe afleveringen
te verzamelen, zal AntennaPod zelfstandig blijven werken. Als het bedrijf zijn
server om welke reden dan ook afsluit, zal de app niet meer werken.
- Als app-ontwikkelaars weten wij niet op welke podcasts je geabonneerd bent,
welke afleveringen je beluistert of zelfs op welk tijdstip u dat doet.
Uitgevers van apps met een centrale server verzamelen dergelijke gegevens wel,
ten koste van uw privacy.
- Sommige uitgevers bieden besloten feeds aan, met vroege toegang, speciale
content of reclamevrije afleveringen. Dergelijke feeds vereisen een
gebruikersnaam en wachtwoord, die AntennaPod op verzoek rechtstreeks aan de
podcasthost doorgeeft. Gecentraliseerde diensten staan het toevoegen van private
feeds gewoon niet toe. En als ze dat wel doen, kan het nodig zijn je gegevens
naar de makers van de app te sturen.
- Omdat er geen centraal toegangspunt is, waardoor app-ontwikkelaars podcasts van
hun server kunnen weren of verwijderen, is er geen risico op censuur.
- Aan de andere kant betekent een gedistribueerd model dat je alleen nieuwe
afleveringen krijgt wanneer je een podcast ververst. In AntennaPod is dit
standaard elke 12 uur, maar je kunt dit veranderen om vaker of minder vaak te
laten gebeuren. Je kunt ook altijd handmatig controleren op nieuwe afleveringen.
Een centrale server kan zeer frequent controleren of er nieuwe afleveringen zijn
of zelfs in realtime op de hoogte gebracht worden door podcast-hosts. Op die
manier kunnen apps ook veel sneller op de hoogte zijn van nieuwe afleveringen,
zonder dat je regelmatig alle podcasts waarop je geabonneerd bent hoeft te
controleren.
- Bovendien is het niet mogelijk voor AntennaPod om je afleveringen aan te bieden
die door de podcast-uitgever zijn verwijderd, bijvoorbeeld omdat ze alleen de
10 meest recente afleveringen online houden. Apps die afhankelijk zijn van een
centrale server zouden je wel toegang kunnen geven tot oudere afleveringen,
zelfs als deze zijn verdwenen uit de RSS-feed.
