Het startscherm geeft je een snel overzicht van je podcasts, waar je kunt beginnen met luisteren en een hoop andere acties kunt uitvoeren, allemaal handig op hetzelfde scherm.

Het bevat vijf secties, die ieder afleveringen of abonnementen tonen waar je direct acties op kunt uitvoeren, maar biedt ook een snelkoppeling naar het betreffende scherm (bijv. je wachtrij). Je kunt het startscherm aanpassen – door deze secties te herordenen of sommigen ervan te verbergen – door op `…` te tikken bovenaan het scherm en `Startscherm instellen` te kiezen.

## Luister verder

In deze sectie kun je snel en makkelijk doorgaan met het beluisteren van afleveringen die je al in je wachtrij hebt staan, te beginnen met degenen waar je al gedeeltelijk naar geluisterd hebt.

## Bekijk wat er nieuw is

In deze sectie vind je de nieuwste afleveringen die in je Postvak IN zijn beland door het verversen van je abonnementen.

## Laat je verrassen

Hier vind je een willekeurige selectie van afleveringen van je abonnementen waar je nog niet naar geluisterd hebt. Als je niets ziet dat je aanspreekt, kun je op de pijlknop tikken om de selectie te verversen.

## Beluister klassiekers

Hier zie je een overzicht van je meest beluisterde abonnementen en kun je deze snel bezoeken.

## Downloads beheren

In deze sectie kun je acties uitvoeren op de afleveringen die gedownload staan op je apparaat.
