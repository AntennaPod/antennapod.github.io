Standaard worden alle podcasts ververst met een interval van 12 uur om nieuwe afleveringen op te halen. Via `Instellingen` » `Netwerk` » `Podcasts verversen` kun je de intervalperiode wijzigen, een specifiek tijdstip op de dag instellen of de automatische updates uitschakelen.

Dit proces kan uitgeschakeld worden voor individuele podcasts als het niet nodig is om een podcast up-to-date te houden. Bijvoorbeeld als er geen nieuwe afleveringen meer komen voor de podcast. Of wanneer er een podcast toegevoegd is waar je maar af en toe een aflevering van beluisterd. Dit is in te stellen door naar de podcast te gaan, op het `Tandwiel`-pictogram te tikken en de instelling `Bijgewerkt houden` te wijzigen.

Na uitschakelen van deze instelling wordt deze individuele podcast niet meer bijgewerkt als podcasts automatisch, vanuit de Wachtrij, of via het Afleveringen-scherm worden ververst. Je kunt de individuele podcast dan nog steeds vernieuwen, waardoor nieuwe afleveringen naar AntennaPod komen. Maar deze nieuwe afleveringen zijn niet zichtbaar op het tabblad Nieuw van het scherm Afleveringen.
