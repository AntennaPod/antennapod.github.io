Krijg je een melding dat downloads met fouten worden voltooid? Dan kan AntennaPod de podcast niet vernieuwen of als audiobestand downloaden van de website van de podcast hoster.

Problemen die zich slechts bij één of enkele specifieke podcasts voordoen, houden vaak verband met die podcasts. Om te bevestigen of dit het geval is, neem je de volgende stappen:

1. Tik op de melding om het Download Logboek te openen
1. Tik op het specifieke logboekitem met de fout
1. Druk lang op de weergegeven URL en kopieer of open deze in de browser

Als de URL evenmin werkt in de browser, betekent dit dat het niet aan AntennaPod ligt. Als je de foutmelding consequent krijgt, dan is de podcast waarschijnlijk verplaatst, offline gehaald of niet goed geconfigureerd. Neem in dit geval contact op met de makers van de podcast (aangezien dit niet door ons verholpen kan worden).

Staat er in de foutmelding in het Download logboek "Failed to connect to [url]"? Dan is er waarschijnlijk sprake van storing op uw netwerk. Als je een ad-blocker, VPN, captive portal, proxy, privacy guard, speciale DNS-dienst of ouderlijk toezicht op je telefoon hebt ingesteld, kun je proberen deze uit te schakelen.

Zie je een foutmelding als "not well-formed (invalid token)"? Dan heeft de uitgever de RSS-feed verknoeid. (Misschien is bijvoorbeeld een `&`-teken gebruikt in plaats van het te coderen als `&amp;`). Neem rechtstreeks contact op met de uitgever, want dit kan niet door ons worden opgelost.

Als je het probleem niet kunt lokaliseren, kopieer dan de foutmelding via de Kopieer-knop en deel deze [op ons forum](https://forum.antennapod.org/c/support/7). Onze gemeenschap zal graag de precieze oorzaak onderzoeken!
