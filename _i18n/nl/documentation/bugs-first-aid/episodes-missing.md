AntennaPod is een [gedecentraliseerde podcast-app](/documentation/general/central-distributed). Dat betekent dat er geen centrale server is die alles weet over elke podcast.

Afleveringsinformatie wordt daarom rechtstreeks overgenomen van de website van de uitgever. Wanneer je geabonneerd bent op een podcast, kopieert AntennaPod informatie over elke nieuwe aflevering en slaat deze op in de app. Deze informatie wordt bewaard, zelfs als deze niet langer beschikbaar is op de site van de uitgever.

Veel uitgevers houden alleen (informatie over) de meest recente afleveringen online. Dus wanneer je je net hebt geabonneerd op een podcast, heeft je AntennaPod-installatie geen toegang tot informatie over de oudere afleveringen. Om alle eerdere afleveringen in de app te krijgen, kunt u contact opnemen met de podcaster en hen vragen om (hun hoster te contacteren teneinde) ondersteuning te bieden voor 'paged feeds' ([technische informatie in het Engels](https://datatracker.ietf.org/doc/html/rfc5005#section-3)).
