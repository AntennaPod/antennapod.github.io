Als een gemeenschapsproject vertrouwt AntennaPod op vrijwillige codebijdragen van een breed scala van mensen. Niet alleen voor de app zelf, maar ook voor de website en aanverwante projecten.

# App (Java)

Je bent er: de kern van het project! Gebruikt door duizenden mensen over de hele wereld, vormt jouw code een belangrijke bijdrage aan een open podcasting ecosysteem. Dus, heb je ervaring met Java, of begin je net? Je bijdrage is van harte welkom in onze [GitHub repository](https://github.com/AntennaPod/AntennaPod).

## Waar we hulp bij kunnen gebruiken

Er zijn een paar gebieden waar we goed hulp kunnen gebruiken. Omdat ze belangrijk zijn, gewild zijn onder onze gebruikers of allebei. We hebben een duidelijk overzicht gemaakt van [de problemen en functionaliteiten waar we het meest hulp bij nodig hebben](https://github.com/AntennaPod/AntennaPod/projects/2). Stort je in een van de volgende issues en we voegen je toe aan onze (mentale) lijst voor eeuwige dankbaarheid!

Afgezien van deze grote projecten, kun je altijd kijken naar de [issues met het 'help wanted' label](https://github.com/AntennaPod/AntennaPod/labels/help%20wanted) op GitHub.

Als je liever op bug-jacht gaat, is je go-to lijst voor een weekend bug-jacht de ['confirmed bugs' issue label](https://github.com/AntennaPod/AntennaPod/labels/Type%3A%20Confirmed%20bug) op GitHub.

## Aan de slag

**Vooraf** Dien niet zomaar een PR in, maar *maak altijd eerst je interesse kenbaar*. Soms hebben we nog geen overeenstemming bereikt over een gebruikerservaring en interface. Het kan gebeuren dat iemand heeft toegezegd ergens aan te gaan werken, maar dat we vergeten zijn op 'assign' te klikken in het GitHub issue. Meepraten op ons forum is de beste manier om te vermijden dat je uren verspild aan code die niet zal worden gebruikt.

**Tijdens** Kijk eens op onze wiki; die bevat [handige info voor bijdragers](https://github.com/AntennaPod/AntennaPod/wiki). Je vindt er bijvoorbeeld informatie over de [code-stijl](https://github.com/AntennaPod/AntennaPod/wiki/Code-style) van het project en we leggen uit [hoe je ervoor zorgt dat je werk aan de app erkend wordt](https://github.com/AntennaPod/AntennaPod/wiki/Getting-accredited-on-the-Contributors-page). Last but not least: build-instructies en info over debug logs.

**Erna** Praat over je bijdrage, en claim die roem! Het kan andere potentiële bijdragers inspireren, en helpt met het promoten van de app meer in het algemeen. We retweeten je tweets met liefde!

# Website (SCSS, HTML)

De basis van onze nieuwe website werd gebouwd door [Anxhelo](https://lushka.al). Nu zijn we klaar voor verdere verbeteringen! Ben je bekend met [Jekyll](https://jekyllrb.com/)? Help ons dan (delen van) [de wishlist voor onze website](https://forum.antennapod.org/t/sitemap-for-the-new-website/240) te verwezenlijken en bekijk onze [website repository](https://github.com/AntennaPod/antennapod.github.io).

# Upstream & andere projecten

AntennaPod is niet alleen op de wereld. Het project gebruikt veel andere projecten - als je daaraan bijdraagt help je ook AntennaPod:

* **Nextcloud Podcast app** (Vue, PHP, Javascript) In december 2020 lanceerde Jonas Heinrich de [Nextcloud Podcast app](https://apps.nextcloud.com/apps/podcast). Het is een geweldige manier om je te abonneren op en te luisteren naar je podcasts - online, in een zelf-gehoste omgeving. De verdere ontwikkeling ervan en [integratie met AntennaPod](https://git.project-insanity.org/onny/nextcloud-app-podcast/-/issues/103) zou een zeer welkome aanvulling zijn.

* **gpodder.net** (Python, HTML) Het reeds lang bestaande en libre [gpodder.net](https://gpodder.net/) project laat gebruikers toe om podcastspelers te verbinden en te synchroniseren. Helaas is het project een slachtoffer van zijn eigen succes: de webserver is vaak niet beschikbaar en AntennaPod gebruikers zien sync fouten. Alle steun aan het project en de maintainers is welkom, in het bijzonder met [dit API probleem](https://github.com/gpodder/mygpo/issues/128).

# Neem contact op!

Misschien geïnteresseerd maar nog niet zeker? Klaar om te beginnen? Neem contact op met @Keunes of @ByteHamster op [ons forum](https://forum.antennapod.org)!
